---
layout: post
title: Μάθημα Χωρίς... Μάθημα
date: 2024-07-16 15:58:18.000000000 +03:00
type: post
parent_id: '0'
published: true
password: ''
status: publish
categories:
- After-maths
- Διδακτικό υλικό
- Διδακτική
- Μαθηματικά
tags:
- featured
- στατιστική
- Γ' λυκείου
- ΕΠΑΛ
meta:
  _last_editor_used_jetpack: block-editor
  _thumbnail_id: '13315'
  wordads_ufa: s:wpcom-ufa-v4:1721134962
  _publicize_done_external: a:1:{s:6:"tumblr";a:1:{i:25211553;s:54:"http://notonlymaths.tumblr.com/post/756164543190794240";}}
  _publicize_job_id: '96282937737'
  timeline_notification: '1721134699'
  firehose_sent: '1721134699'
  _publicize_shares: a:6:{s:6:"status";s:7:"failure";s:7:"message";s:56:"Error 401  --  The
    token used in the request has expired";s:9:"timestamp";i:1721134706;s:7:"service";s:8:"linkedin";s:13:"connection_id";i:23897583;s:13:"external_name";s:0:"";}
  _publicize_done_23261972: '1'
  _wpas_done_25211553: '1'
  _oembed_61508be9f6657de57172b549df03ec6d: <div class="embed-youtube"><iframe title="Parcels
    - Live From My Den [FULL SET]" width="723" height="407" src="https://www.youtube.com/embed/dmPMaxVmWv8?feature=oembed"
    frameborder="0" allow="accelerometer; autoplay; clipboard-write; encrypted-media;
    gyroscope; picture-in-picture; web-share" referrerpolicy="strict-origin-when-cross-origin"
    allowfullscreen></iframe></div>
  _oembed_time_61508be9f6657de57172b549df03ec6d: '1725029233'
  _oembed_46bd2e4ef7c42d248b8bdff17c97d856: <div class="embed-youtube"><iframe title="Parcels
    - Live From My Den [FULL SET]" width="750" height="422" src="https://www.youtube.com/embed/dmPMaxVmWv8?feature=oembed"
    frameborder="0" allow="accelerometer; autoplay; clipboard-write; encrypted-media;
    gyroscope; picture-in-picture; web-share" referrerpolicy="strict-origin-when-cross-origin"
    allowfullscreen></iframe></div>
  _oembed_time_46bd2e4ef7c42d248b8bdff17c97d856: '1730546975'
  _elasticsearch_data_sharing_indexed_on: '2024-07-16 12:59:59'
author:
  login: aftermathsgr
  email: aftermathsgr@gmail.com
  display_name: Aftermaths
  first_name: Βασίλης
  last_name: Μάρκος
permalink: "/2024/07/16/%ce%bc%ce%ac%ce%b8%ce%b7%ce%bc%ce%b1-%cf%87%cf%89%cf%81%ce%af%cf%82-%ce%bc%ce%ac%ce%b8%ce%b7%ce%bc%ce%b1/"
---
<p><!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><br />
<!-- wp:heading --><html><body></p>
<h2 class="wp-block-heading">Μέρος Πρώτο</h2>
<p><!-- /wp:heading --></p>
<p><!-- wp:paragraph --></p>
<p>Πρόσφατα διάβασα μία κριτική στη μαιευτική μέθοδο (αυτή τη γνωστή, του Σωκράτη), που, λίγο έως πολύ, συνοψίζεται στο ότι με τον τρόπο που συχνά εκμαιεύουμε από τα παιδιά τη γνώση που «κοιμάται» μέσα τους και που ήδη κατέχουν αλλά δεν το «γνωρίζουν» ακόμα (κάπως έτσι), στην ουσία τους «φορτώνουμε» τη δική μας γνώση και, πολύ περισσότερο, τον δικό μας τρόπο σκέψης. Δηλαδή, αντί να αφήσουμε το παιδί να αναπτύξει τις δικές του μεθόδους εξερεύνησης και ανακάλυψης της γνώσης, και να παρέμβουμε ίσως όπου χρειάζεται καθοδηγητικά, εμείς «εκμαιεύουμε» τη γνώση προβάλλοντας τον δικό μας τρόπο σκέψης μέσα από τις ερωτήσεις μας και όλη τη «μαιευτική» διαδικασία. Έτσι, παρεμβαίνουμε στη διαδικασία της ανακάλυψης καθοδηγώντας την ολοκληρωτικά, μέσα όμως από το πρόσχημα της «χειραφέτησης» που θεωρούμε ότι επιτρέπει η μαιευτική.</p>
<p><!-- /wp:paragraph --></p>
<p><!-- wp:paragraph --></p>
<p>Τώρα, βέβαια, αυτή η κριτική μπορεί να δεχτεί σαφώς την κριτική της, αλλά θα τα πούμε αυτά ίσως στο άμεσο μέλλον πιο αναλυτικά. Βαθιά επηρεασμένος από αυτή την κριτική στη μαιευτική, άρχισα έντονα να προβληματίζομαι για τον τρόπο που στέκομαι κι εγώ στο μάθημα όταν, π.χ., ένας μαθητής χρειάζεται να διερευνήσει μία νέα έννοια, μία απορία του, κ.λπ. Έπειτα από αρκετό αυτομαστίγωμα, αποφάσισα να πάω στο επόμενο μάθημα χωρίς κανένα πλάνο, χωρίς στόχο, με πρόθεση να αφήσω τα παιδιά παντελώς ελεύθερα να εξερευνήσουν τα μαθηματικά μόνα τους.</p>
<p><!-- /wp:paragraph --></p>
<p><!-- wp:paragraph --></p>
<p>Μετά θυμήθηκα ότι κάνουμε προετοιμασία για πανελλήνιες, εντάξει, λίγο νερό στο εκρηκτικά προοδευτικό κρασί μου μπορούσα να βάλω. Οπότε, σκέφτηκα το εξής: θα είχα έτοιμο εγώ το πλάνο μου για το μάθημα, κανονικά και με τον νόμο, όπως πάντοτε, αλλά δε θα το αξιοποιούσα αμέσως. Αντιθέτως, θα ξεκινούσαμε τελείως ελεύθερα, και, αν όλα αυτά μας οδηγούσαν σε κάτι κοντινό με το κρυφό πλάνο μου, όλα καλά. Αλλιώς, απλά θα ξεκινούσαμε κανονικά το προγραμματισμένο μας μάθημα, χωρίς ιδιαίτερες περιστροφές, ακολουθώντας όσα είχαμε σχεδιάσει. Σατανικό σχέδιο, έτσι;</p>
<p><!-- /wp:paragraph --></p>
<p><!-- wp:heading {"level":3} --></p>
<h3 class="wp-block-heading">Res, Non Verba</h3>
<p><!-- /wp:heading --></p>
<p><!-- wp:paragraph --></p>
<p>Μαζευόμαστε στην τάξη, λέμε τα καθέκαστα - πώς τα περάσαμε μακριά από τα μαθηματικά, ας πούμε - και μετά ακολουθεί ο εξής διάλογος:</p>
<p><!-- /wp:paragraph --></p>
<p><!-- wp:paragraph --></p>
<p><em>- [Εγώ] Λοιπόν, σήμερα θα μετρήσουμε...<br>- [Μαθητής Α] Τι θα μετρήσουμε;<br>- [Εγώ] Βγάλτε τα κινητά σας να ανοίξουμε χρονόμετρα...</em></p>
<p><!-- /wp:paragraph --></p>
<p><!-- wp:paragraph --></p>
<p>Ως αυτό το σημείο δεν είχα ιδέα τι θα μετρήσουμε. Είπα να ξεκινήσουμε με κάτι που να έχει σχέση με χρόνο, είχα στο μυαλό μου μία ασαφή ιδέα περί αντανακλαστικών - σε σχέση με τι; - ή ποιος μπορεί να κρατήσει πιο πολύ ανοικτά τα μάτια του - αλλά, πώς θα το κάναμε αυτό; - ή, ακόμα καλύτερα, ήλπιζα να έρθει από το πουθενά καμία ιδέα καλύτερη από τις δικές μου, που φαίνονταν και λίγο μπούρδες, εδώ που τα λέμε.</p>
<p><!-- /wp:paragraph --></p>
<p><!-- wp:paragraph --></p>
<p>Και τότε, έρχεται μία φωνή από το βάθος:</p>
<p><!-- /wp:paragraph --></p>
<p><!-- wp:paragraph --></p>
<p><em>- [Μαθητής Β] Α, θα κάνουμε αυτό που πρέπει να το πατήσεις πιο γρήγορα;<br>- [Εγώ] Εεε, ναι, ναι, αυτό που πατάς το χρονόμετρο όσο νωρίτερα γίνεται.</em></p>
<p><!-- /wp:paragraph --></p>
<p><!-- wp:paragraph --></p>
<p>Όσο το εκστομίζω αυτό, έχω αρχίσει να σκέφτομαι με ταχύτητες μοριακού επιταχυντή πώς μπορούμε να κάνουμε αυτό το πράγμα να δουλέψει. Προφανώς, το να προσπαθεί κανείς να πετύχει τον μικρότερο χρόνο δεν έχει τόσο νόημα, καθώς είναι σαν να προσπαθείς να μετρήσεις πόσο γρήγορα μπορείς να πατήσεις δύο συνεχόμενες φορές το κουμπί του χρονομέτρου. Αυτό θα ήταν λίγο πεζό και λίγο βαρετό, είναι η αλήθεια,  ή, τουλάχιστον, έτσι μου έμοιαζε εκείνη τη στιγμή. Αταλάντευτα σχεδόν ετοιμαζόμουν να απορρίψω την ιδέα με την οποία μόλις συναίνεσα για να προτείνω μία διαφορετική:</p>
<p><!-- /wp:paragraph --></p>
<p><!-- wp:paragraph --></p>
<p><em>- [Μαθητής Β] Ναι, αλλά αυτό δεν είναι λίγο κάπως;<br>- [Εγώ] Ναι, δεν έχει τόσο ενδιαφέρον, μπορούμε να βάλουμε έναν χρόνο σαν στόχο.<br>- [Μαθητής Γ] Ναι, ας πούμε ποιος θα καταφέρει να το σταματήσει στο 1 λεπτό.<br>- [Εγώ] Ναι, κάτι τέτοιο, απλά νομίζω λίγο μικρότερο, γιατί σκεφτόμουν να το μετρήσουμε κάμποσες φορές.<br>- [Μαθητής Β] Ε, ναι, γιατί μία φορά θα ήταν τυχερό.<br>- [Εγώ] Ας πούμε 10 δευτερόλεπτα...</em></p>
<p><!-- /wp:paragraph --></p>
<p><!-- wp:paragraph --></p>
<p>Ουυυυφ! Εντάξει, είχα καιρό να βιώσω τέτοια συγκίνηση μέσα στην τάξη, είναι η αλήθεια, πήγα να μείνω στον τόπο, που λένε. Πάλι καλά, συντονιστήκαμε με τα παιδιά, σαν να διάβασαν το μυαλό μου - ή εγώ το δικό τους, μην τα βλέπουμε κι όλα τόσο δασκαλοκεντρικά. Είχαμε τώρα στα χέρια μας μία δραστηριότητα, τη βρήκαν κατά κύριο λόγο τα παιδιά, με κάποια μικρή παρότρυνση. Είπαμε, δεν είναι εύκολο να κάνεις τέτοια ελευθεριακή στροφή σε μία νύχτα - ίσως δεν είναι και απαραίτητο.</p>
<p><!-- /wp:paragraph --></p>
<p><!-- wp:paragraph --></p>
<p>Τώρα, αρχίζουμε τις μετρήσεις, γράφουμε στα τετράδιά μας 14 χρόνους έκαστος, με στόχο να καταφέρουμε να σταματήσουμε το χρονόμετρο όσο πιο κοντά γίνεται στα 10 δευτερόλεπτα. Πριν δούμε ενδεικτικά τα δείγματα δύο μαθητών, του Άλφα και του Βήτα (ας τους λέμε έτσι, για την ώρα), να πούμε ότι η διαδικασία κύλησε αρκετά ομαλά και με ένα απροσδόκητο ενδιαφέρον από την τάξη. Αν ήθελα να επιβεβαιώσω την υπόθεσή μου ότι αυτό συμβαίνει γιατί τα παιδιά ανέλαβαν τα ηνία του μαθήματος, θα μπορούσα να το κάνω, αλλά νομίζω ότι μετά από έναν ψύχραιμο αναστοχασμό, έπαιξε έναν σημαντικό ρόλο και το γεγονός ότι είχε έναν συναγωνιστικό (ή ανταγωνιστικό) χαρακτήρα και η όλη διαδικασία:</p>
<p><!-- /wp:paragraph --></p>
<p><!-- wp:paragraph --></p>
<p><em>- Εγώ έκανα 10.14<br>- Εγώ είμαι 10.03<br>- ...</em></p>
<p><!-- /wp:paragraph --></p>
<p><!-- wp:paragraph --></p>
<p>Εντάξει, λογικό, παιδιά είναι (είμαστε), αν δεν παίξουμε και λίγο, τι άλλο θα κάνουμε; Τέλος πάντων, αφού είδαμε διάφορα δείγματα, αρχίσαμε να παίζουμε. Για πρακτικούς λόγους, θα εστιάσουμε εδώ σε δύο δείγματα, όπως υποσχεθήκαμε, του Άλφα και του Βήτα:</p>
<p><!-- /wp:paragraph --></p>
<p><!-- wp:table --></p>
<figure class="wp-block-table">
<table class="has-fixed-layout">
<thead>
<tr>
<th>Άλφα</th>
<th>Βήτα</th>
</tr>
</thead>
<tbody>
<tr>
<td>9,69</td>
<td>9,81</td>
</tr>
<tr>
<td>9,87</td>
<td>9,85</td>
</tr>
<tr>
<td>9,84</td>
<td>9,89</td>
</tr>
<tr>
<td>9,96</td>
<td>9,89</td>
</tr>
<tr>
<td>10,19</td>
<td>10,03</td>
</tr>
<tr>
<td>9,54</td>
<td>9,90</td>
</tr>
<tr>
<td>10,00</td>
<td>10,11</td>
</tr>
<tr>
<td>10,17</td>
<td>9,66</td>
</tr>
<tr>
<td>10,08</td>
<td>10,07</td>
</tr>
<tr>
<td>9,94</td>
<td>9,93</td>
</tr>
<tr>
<td>10,29</td>
<td>10,03</td>
</tr>
<tr>
<td>10,02</td>
<td>9,95</td>
</tr>
<tr>
<td>9,97</td>
<td>9,64</td>
</tr>
<tr>
<td>9,92</td>
<td>10,17</td>
</tr>
</tbody>
</table>
<figcaption class="wp-element-caption">14 μετρήσεις, ούτε 15, ούτε 13.</figcaption>
</figure>
<p><!-- /wp:table --></p>
<p><!-- wp:paragraph --></p>
<p>Έχοντας ο καθένας μας τους 14 χρόνους του, έρχεται μία προφανής ερώτηση: ποιος μέσα στην αίθουσα είναι ο «καλύτερος» σε αυτό το παιχνίδι;</p>
<p><!-- /wp:paragraph --></p>
<p><!-- wp:paragraph --></p>
<p>[Σκέψη]</p>
<p><!-- /wp:paragraph --></p>
<p><!-- wp:paragraph --></p>
<p>[Σκεφτείτε, μην κλέβετε, μη διαβάσετε παρακάτω!]</p>
<p><!-- /wp:paragraph --></p>
<p><!-- wp:paragraph --></p>
<p>[Τι, νομίζετε δεν το είχα σκεφτεί ότι θα πάτε να διαβάσετε παρακάτω;]</p>
<p><!-- /wp:paragraph --></p>
<p><!-- wp:paragraph --></p>
<p>[Καλά, αν δεν έχετε υπομονή, πάμε...]</p>
<p><!-- /wp:paragraph --></p>
<p><!-- wp:paragraph --></p>
<p>Λοιπόν, αν το σκεφτήκατε λίγο, ίσως δεν είναι τόσο σαφές ποιος είναι ο καλύτερος, ακόμα και στην απλή περίπτωση των δύο δειγμάτων που έχουμε εδώ στα χέρια μας. Μία προφανής απάντηση, που και στην τάξη συζητήθηκε πολύ, είναι ότι ο Άλφα, αφού κατάφερε και έκανε ένα καθαρό δεκάρι, είναι ο καλύτερος, γιατί πέτυχε τον στόχο του. Συμφωνείτε;</p>
<p><!-- /wp:paragraph --></p>
<p><!-- wp:paragraph --></p>
<p>Εγώ στην αρχή υποστήριξα αυτή την ιδέα μαζί με τα περισσότερα παιδιά, κυρίως για να τσιγκλήσω (εκ του «τσιγκλάω/ώ) λίγο τα νεύρα της τάξης. Γρήγορα βρέθηκαν μαθητές να λένε ότι, εντάξει, μπράβο στον Άλφα, ωραία επίδοση, αλλά, «εντάξει, τι πάει να πει αυτό, μια φορά τα κατάφερε, ε και;». Η αλήθεια είναι πως αυτό είχε ένα ενδιαφέρον, καθώς, εντάξει, με αθλητικούς όρους, αν κανείς κάνει το παγκόσμιο ρεκόρ σε ένα άθλημα, τότε, και τις χειρότερες επιδόσεις να έχει μετά, έχει με το μέρος του την ιστορικότητα του ρεκόρ, οπότε έχει αποδείξει επί του πεδίου ότι κάποτε μπόρεσε να κάνει το καλύτερο δυνατό.</p>
<p><!-- /wp:paragraph --></p>
<p><!-- wp:paragraph --></p>
<p>Ωστόσο, είναι έτσι η περίπτωσή μας; Διότι, εδώ κανείς έχει έναν απόλυτο στόχο, να σταματήσει το χρονόμετρο στα 10 δευτερόλεπτα, έναν στόχο καθόλα εφικτό, όπως μας το απέδειξε ο Άλφα. Όμως, όπως τέθηκε και στην τάξη, μπορεί απλά να ήταν τυχερός: αν δοκιμάζαμε ξανά, μπορεί κι άλλος να πετύχαινε το «δεκάρι», και τότε, ποιος θα ήταν ο καλύτερος; Σαφώς, κάτι μας λέει η καλύτερη επίδοση αλλά, στην περίπτωσή μας ίσως πρέπει να αναζητήσουμε κι άλλους τρόπους για να μετρήσουμε την «καλή επίδοση».</p>
<p><!-- /wp:paragraph --></p>
<p><!-- wp:paragraph --></p>
<p>Πώς, όμως;</p>
<p><!-- /wp:paragraph --></p>
<p><!-- wp:paragraph --></p>
<p>Εδώ υπάρχουν πολλές εναλλακτικές, δελεάστηκα πάρα πολύ να πάω την κουβέντα προς μέσους όρους κ.λπ., με κάποια ερώτηση του τύπου «τι κάνουμε σε παρόμοια αθλήματα;» αλλά δεν το έκανα. Δεν το έκανα κυρίως από περιέργεια, καθώς έβλεπα σαστισμένος μπροστά στα μάτια μου τα παιδιά να έχουν πάρει το μάθημα πάνω τους και να τρέχουν κανονικά προς τα μαθηματικά. Δευτερευόντως, γιατί έπρεπε να αποφύγουμε τις τεχνικές τις μαιευτικής όσο περισσότερο γίνεται σε αυτό το μάθημα, αυτός ήταν ο στόχος που αμυδρά θυμόμουν πλέον ότι είχα θέσει πριν μπω στην αίθουσα.</p>
<p><!-- /wp:paragraph --></p>
<p><!-- wp:paragraph --></p>
<p>Τέλος πάντων, έχουμε βάλει τα πράγματα κάτω, έχουμε βρει ένα πρόβλημα στον ορισμό του «καλύτερου» στην περίπτωσή μας, και πρέπει να το λύσουμε. Ποιο είναι το θέμα; Ότι κοιτώντας μόνο την καλύτερη επίδοση χάνουμε την ευρύτερη εικόνα, η οποία μπορεί να είναι τελείως διαφορετική. Άλλωστε, κανείς μπορεί να είναι πολύ τυχερός για μία στιγμή, αλλά, εν γένει, όχι και τόσο καλός ή και αντίστροφα. Οπότε χρειαζόμαστε έναν τρόπο να λαμβάνουμε τα πάντα υπόψη, όχι μονάχα τη μία καλύτερη επίδοση του κάθε μαθητή.</p>
<p><!-- /wp:paragraph --></p>
<p><!-- wp:paragraph --></p>
<p><em>- [Μαθητής Γ] Ένας τρόπος να το κάνουμε αυτό θα ήταν να δούμε ποιος είναι σε κάθε περίπτωση ο καλύτερος.<br>- [Εγώ] Δηλαδή;<br>- [Μαθητής Γ] Ε, να δούμε, π.χ., στην πρώτη δοκιμή, ποιος τα πήγε καλύτερα; Στη δεύτερη, στην τρίτη, κ.λπ.</em></p>
<p><!-- /wp:paragraph --></p>
<p><!-- wp:paragraph --></p>
<p>Εντάξει, έξυπνη ιδέα, αφού όντως λαμβάνει υπόψη όλα τα δεδομένα που έχουμε στα χέρια μας. Στην περίπτωση των δύο δειγμάτων που συζητάμε εδώ, έχουμε τον ακόλουθο πίνακα, όπου σε κάθε περίπτωση με έντονη γραφή (bold) σημειώνουμε την καλύτερη επίδοση ανά γραμμή:</p>
<p><!-- /wp:paragraph --></p>
<p><!-- wp:table {"className":"is-style-regular"} --></p>
<figure class="wp-block-table is-style-regular">
<table class="has-fixed-layout">
<thead>
<tr>
<th>Άλφα</th>
<th>Βήτα</th>
</tr>
</thead>
<tbody>
<tr>
<td>9,69</td>
<td><strong>9,81</strong></td>
</tr>
<tr>
<td><strong>9,87</strong></td>
<td>9,85</td>
</tr>
<tr>
<td>9,84</td>
<td><strong>9,89</strong></td>
</tr>
<tr>
<td><strong>9,96</strong></td>
<td>9,89</td>
</tr>
<tr>
<td>10,19</td>
<td><strong>10,03</strong></td>
</tr>
<tr>
<td>9,54</td>
<td><strong>9,90</strong></td>
</tr>
<tr>
<td><strong>10,00</strong></td>
<td>10,11</td>
</tr>
<tr>
<td><strong>10,17</strong></td>
<td>9,66</td>
</tr>
<tr>
<td>10,08</td>
<td><strong>10,07</strong></td>
</tr>
<tr>
<td><strong>9,94</strong></td>
<td>9,93</td>
</tr>
<tr>
<td>10,29</td>
<td><strong>10,03</strong></td>
</tr>
<tr>
<td><strong>10,02</strong></td>
<td>9,95</td>
</tr>
<tr>
<td><strong>9,97</strong></td>
<td>9,64</td>
</tr>
<tr>
<td><strong>9,92</strong></td>
<td>10,17</td>
</tr>
</tbody>
</table>
<figcaption class="wp-element-caption">Ποιος είναι, λοιπόν, ο καλύτερος;</figcaption>
</figure>
<p><!-- /wp:table --></p>
<p><!-- wp:paragraph --></p>
<p>Βλέπουμε, τώρα, ότι ο Άλφα κερδίζει με σκορ 8-6, άρα, όχι μόνο έκανε τον καλύτερο χρόνο, αλλά φαίνεται να είναι και συστηματικά καλύτερος του Β, έστω και κάπως οριακά.</p>
<p><!-- /wp:paragraph --></p>
<p><!-- wp:paragraph --></p>
<p>Κάπου εδώ, μπορεί κανείς να παρατηρήσει όπως κάναμε και στην τάξη, ότι αυτός ο τρόπος αξιολόγησης έχει ένα μικρό θέμα: είναι ευαίσθητος στη σειρά με την οποία ήρθαν οι χρόνοι. Για παράδειγμα, παρατηρήστε τον παρακάτω πίνακα αποτελεσμάτων:</p>
<p><!-- /wp:paragraph --></p>
<p><!-- wp:table --></p>
<figure class="wp-block-table">
<table class="has-fixed-layout">
<thead>
<tr>
<th>Άλφα</th>
<th>Βήτα</th>
</tr>
</thead>
<tbody>
<tr>
<td>9,69</td>
<td><strong>9,81</strong></td>
</tr>
<tr>
<td><strong>9,87</strong></td>
<td>9,85</td>
</tr>
<tr>
<td>9,84</td>
<td><strong>9,89</strong></td>
</tr>
<tr>
<td><strong>9,96</strong></td>
<td><mark style="background-color:rgba(0, 0, 0, 0);color:#ffb249" class="has-inline-color">9,66</mark></td>
</tr>
<tr>
<td>10,19</td>
<td><strong>10,03</strong></td>
</tr>
<tr>
<td>9,54</td>
<td><strong>9,90</strong></td>
</tr>
<tr>
<td><strong>10,00</strong></td>
<td>10,11</td>
</tr>
<tr>
<td>10,17</td>
<td><strong><mark style="background-color:rgba(0, 0, 0, 0);color:#ffb249" class="has-inline-color">9,89</mark></strong></td>
</tr>
<tr>
<td>10,08</td>
<td><strong>10,07</strong></td>
</tr>
<tr>
<td><strong>9,94</strong></td>
<td>9,93</td>
</tr>
<tr>
<td>10,29</td>
<td><strong>10,03</strong></td>
</tr>
<tr>
<td><strong>10,02</strong></td>
<td>9,95</td>
</tr>
<tr>
<td><strong>9,97</strong></td>
<td>9,64</td>
</tr>
<tr>
<td><strong>9,92</strong></td>
<td>10,17</td>
</tr>
</tbody>
</table>
<figcaption class="wp-element-caption">Ποιος είναι, λοιπόν, ο καλύτερος;</figcaption>
</figure>
<p><!-- /wp:table --></p>
<p><!-- wp:paragraph --></p>
<p>Αυτό που κάναμε ήταν να αλλάξουμε τη σειρά με την οποία εμφανίζονται οι δύο κιτρινοπορτοκαλί επιδόσεις του Βήτα. Αθώα αλλαγή, θα έλεγε κανείς, αλλά έχει ένα σημαντικό αντίκτυπο: τώρα το σκορ είναι 7-7, οπότε, ποιος είναι ο καλύτερος; Όπως φαντάζεστε, με μία ακόμα τέτοια αλλαγή μπορεί να βγει νικητής ο Βήτα έναντι του Άλφα, γεγονός που καθιστά αυτό το μέτρο αρκετά ακατάλληλο για να μπορέσει κανείς να βγάλει ένα ασφαλές συμπέρασμα.</p>
<p><!-- /wp:paragraph --></p>
<p><!-- wp:heading {"level":3} --></p>
<h3 class="wp-block-heading">Και Μετά;</h3>
<p><!-- /wp:heading --></p>
<p><!-- wp:paragraph --></p>
<p>Τώρα, πριν πάμε παρακάτω, έπεσε η εξής ιδέα στην τάξη: γιατί να μην κάνουμε τη ζωή μας εύκολη και να μη γράψουμε πόσο μακριά πέφτουμε από τον στόχο στο πείραμά μας; Δηλαδή, αντί να καταγράφουμε τους χρόνους καθεαυτούς, να καταγράφουμε την απόκλισή μας από τον στόχο των 10 δευτερολέπτων. Κάπως έτσι, παίρνουμε έναν πίνακα σαν τον παρακάτω:</p>
<p><!-- /wp:paragraph --></p>
<p><!-- wp:table --></p>
<figure class="wp-block-table">
<table class="has-fixed-layout">
<thead>
<tr>
<th>Άλφα</th>
<th>Βήτα</th>
</tr>
</thead>
<tbody>
<tr>
<td><mark style="background-color:rgba(0, 0, 0, 0);color:#f83434" class="has-inline-color">-0,31</mark></td>
<td><strong><mark style="background-color:rgba(0, 0, 0, 0);color:#f83434" class="has-inline-color">-0,19</mark></strong></td>
</tr>
<tr>
<td><strong><mark style="background-color:rgba(0, 0, 0, 0);color:#f83434" class="has-inline-color">-0,13</mark></strong></td>
<td><mark style="background-color:rgba(0, 0, 0, 0);color:#f83434" class="has-inline-color">-0,15</mark></td>
</tr>
<tr>
<td><mark style="background-color:rgba(0, 0, 0, 0);color:#f83434" class="has-inline-color">-0,16</mark></td>
<td><strong><mark style="background-color:rgba(0, 0, 0, 0);color:#f83434" class="has-inline-color">-0,11</mark></strong></td>
</tr>
<tr>
<td><strong><mark style="background-color:rgba(0, 0, 0, 0);color:#f83434" class="has-inline-color">-0,04</mark></strong></td>
<td><mark style="background-color:rgba(0, 0, 0, 0);color:#f83434" class="has-inline-color">-0,11</mark></td>
</tr>
<tr>
<td><mark style="background-color:rgba(0, 0, 0, 0);color:#5ed273" class="has-inline-color">+0,19</mark></td>
<td><strong><mark style="background-color:rgba(0, 0, 0, 0);color:#5ed273" class="has-inline-color">+0,03</mark></strong></td>
</tr>
<tr>
<td><mark style="background-color:rgba(0, 0, 0, 0);color:#f83434" class="has-inline-color">-0,46</mark></td>
<td><strong><mark style="background-color:rgba(0, 0, 0, 0);color:#f83434" class="has-inline-color">-0,10</mark></strong></td>
</tr>
<tr>
<td><strong><mark style="background-color:rgba(0, 0, 0, 0);color:#5ed273" class="has-inline-color">+0,00</mark></strong></td>
<td><mark style="background-color:rgba(0, 0, 0, 0);color:#5ed273" class="has-inline-color">+0,11</mark></td>
</tr>
<tr>
<td><strong><mark style="background-color:rgba(0, 0, 0, 0);color:#5ed273" class="has-inline-color">+0,17</mark></strong></td>
<td><mark style="background-color:rgba(0, 0, 0, 0);color:#f83434" class="has-inline-color">-0,34</mark></td>
</tr>
<tr>
<td><mark style="background-color:rgba(0, 0, 0, 0);color:#5ed273" class="has-inline-color">+0,08</mark></td>
<td><strong><mark style="background-color:rgba(0, 0, 0, 0);color:#5ed273" class="has-inline-color">+0,07</mark></strong></td>
</tr>
<tr>
<td><strong><mark style="background-color:rgba(0, 0, 0, 0);color:#f83434" class="has-inline-color">-0,06</mark></strong></td>
<td><mark style="background-color:rgba(0, 0, 0, 0);color:#f83434" class="has-inline-color">-0,07</mark></td>
</tr>
<tr>
<td><mark style="background-color:rgba(0, 0, 0, 0);color:#5ed273" class="has-inline-color">+0,29</mark></td>
<td><strong><mark style="background-color:rgba(0, 0, 0, 0);color:#5ed273" class="has-inline-color">+0,03</mark></strong></td>
</tr>
<tr>
<td><strong><mark style="background-color:rgba(0, 0, 0, 0);color:#5ed273" class="has-inline-color">+0,02</mark></strong></td>
<td><mark style="background-color:rgba(0, 0, 0, 0);color:#f83434" class="has-inline-color">-0,05</mark></td>
</tr>
<tr>
<td><strong><mark style="background-color:rgba(0, 0, 0, 0);color:#f83434" class="has-inline-color">-0,03</mark></strong></td>
<td><mark style="background-color:rgba(0, 0, 0, 0);color:#f83434" class="has-inline-color">-0,36</mark></td>
</tr>
<tr>
<td><strong><mark style="background-color:rgba(0, 0, 0, 0);color:#f83434" class="has-inline-color">-0,08</mark></strong></td>
<td><mark style="background-color:rgba(0, 0, 0, 0);color:#5ed273" class="has-inline-color">+0,17</mark></td>
</tr>
</tbody>
</table>
<figcaption class="wp-element-caption">Ίσως είναι λίγο καλύτερα τώρα...</figcaption>
</figure>
<p><!-- /wp:table --></p>
<p><!-- wp:paragraph --></p>
<p>Με αυτή τη μικρή αλλαγή, αρχίζουν, όπως ίσως παρατηρείται, να διαφαίνονται κι άλλα πράγματα. Αρχικά, από τη μία ο Άλφα έχει τόσο την καλύτερη επίδοση όσο και τη χειρότερη. Αυτό, θα πει κανείς, μπορούσε κανείς να το συμπεράνει και προηγουμένως, ωστόσο τώρα τα πράγματα είναι πιο ξεκάθαρα - ή, τουλάχιστον, ήταν εκείνη τη στιγμή στην τάξη, αφού τα περισσότερα παιδιά φάνηκε να βρίσκουν αυτή την αναπαράσταση πιο φιλική.</p>
<p><!-- /wp:paragraph --></p>
<p><!-- wp:paragraph --></p>
<p>Μία ακόμα ιδέα πάνω στην αναπαράσταση των δεδομένων ήταν η εξής: τι τα χρειαζόμαστε τα πρόσημα; Πράγματι, δεδομένου ότι είτε +0,17 είτε -0,17, το ίδιο μακριά είναι τα πράγματα από τον στόχο μας, γιατί να μην κρατήσουμε μόνο τις απόλυτες τιμές; (Ο όρος «απόλυτη τιμή» δεν αναφέρθηκε καμία φορά, αλλά ας τον χρησιμοποιήσουμε εδώ για συντομία.) Επομένως, μπορούμε να κάνουμε και τον ακόλουθο μετασχηματισμό:</p>
<p><!-- /wp:paragraph --></p>
<p><!-- wp:table --></p>
<figure class="wp-block-table">
<table class="has-fixed-layout">
<thead>
<tr>
<th>Άλφα</th>
<th>Βήτα</th>
</tr>
</thead>
<tbody>
<tr>
<td>0,31</td>
<td><strong>0,19</strong></td>
</tr>
<tr>
<td><strong>0,13</strong></td>
<td>0,15</td>
</tr>
<tr>
<td>0,16</td>
<td><strong>0,11</strong></td>
</tr>
<tr>
<td><strong>0,04</strong></td>
<td>0,11</td>
</tr>
<tr>
<td>0,19</td>
<td><strong>0,03</strong></td>
</tr>
<tr>
<td>0,46</td>
<td><strong>0,10</strong></td>
</tr>
<tr>
<td><strong>0,00</strong></td>
<td>0,11</td>
</tr>
<tr>
<td><strong>0,17</strong></td>
<td>0,34</td>
</tr>
<tr>
<td>0,08</td>
<td><strong>0,07</strong></td>
</tr>
<tr>
<td><strong>0,06</strong></td>
<td>0,07</td>
</tr>
<tr>
<td>0,29</td>
<td><strong>0,03</strong></td>
</tr>
<tr>
<td><strong>0,02</strong></td>
<td>0,05</td>
</tr>
<tr>
<td><strong>0,03</strong></td>
<td>0,36</td>
</tr>
<tr>
<td><strong>0,08</strong></td>
<td>0,17</td>
</tr>
</tbody>
</table>
<figcaption class="wp-element-caption">Τώρα ίσως είναι ακόμα πιο ξεκάθαρα τα πράγματα (;)</figcaption>
</figure>
<p><!-- /wp:table --></p>
<p><!-- wp:paragraph --></p>
<p>Τώρα, έχοντας αυτά τα βολικά δεδομένα, τι μπορούμε να κάνουμε για να απαντήσουμε εμφατικά αν ο Άλφα ή ο Βήτα είναι καλύτερός στο αυτοσχέδιο «άθλημά» μας;</p>
<p><!-- /wp:paragraph --></p>
<p><!-- wp:paragraph --></p>
<p>Χμμμ...</p>
<p><!-- /wp:paragraph --></p>
<p><!-- wp:paragraph --></p>
<p>[Άντε, σκεφτείτε τίποτα...]</p>
<p><!-- /wp:paragraph --></p>
<p><!-- wp:paragraph --></p>
<p>Λοιπόν, μετά από κάποια σκέψη και διάφορες συζητήσεις γύρω από το τι άλλο μας έμεινε, αναδύθηκε σαν άλλη Αφροδίτη η έννοια της μέσης τιμής. Δηλαδή, εντάξει, δεν είπε κανείς στην τάξη «μέση τιμή», αλλά, καταλαβαίνετε τώρα, η ιδέα να αθροίσουμε τα πάντα και να διαιρέσουμε με το 14 ήταν εμπνευσμένη από τον μέσο όρο που χρησιμοποιούμε σε διάφορες περιστάσεις - π.χ., στους βαθμούς των τετραμήνων. Με αυτά και μ' εκείνα, υπολογίσαμε τις μέσες τιμές για κάθε δείγμα μας. Έτσι κι εδώ, για τον Άλφα έχουμε:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex \displaystyle \mu_\alpha=\frac{0,31+0,13+\cdots+0,08}{14}=\frac{2,02}{14}\approx0,144.$</p>
<p><!-- /wp:paragraph --></p>
<p><!-- wp:paragraph --></p>
<p>Αντίστοιχα, για τον Βήτα έχουμε:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex \displaystyle \mu_\beta=\frac{0,19+0,15+\cdots+0,17}{14}=\frac{1,89}{14}\approx0,135.$</p>
<p><!-- /wp:paragraph --></p>
<p><!-- wp:paragraph --></p>
<p>Πολύ ωραία, τώρα τα πράγματα έγιναν πιο περίπλοκα. Πώς έγινε ο Άλφα, που είχε την καλύτερη επίδοση και, ταυτόχρονα, φάνηκε να κερδίζει 8-6, να έχει χειρότερο μέσο χρόνο (πιο σωστά, μέση απόκλιση από τον στόχο) από τον Βήτα;</p>
<p><!-- /wp:paragraph --></p>
<p><!-- wp:paragraph --></p>
<p>Ανάλογα προβλήματα μας ταλάνισαν και στην τάξη, καθώς, εκεί που είχαμε μία κάπως αταλάντευτη βεβαιότητα για το ποιοι είναι οι «καλύτεροι» σε αυτό το σπορ, αρχίσαμε να έχουμε αμφιβολίες για την ίδια μας την κριτική ικανότητα. Τώρα, τι να εμπιστευτεί κανείς στην περίπτωσή μας; Το γεγονός ότι ο Άλφα έχει την καλύτερη επίδοση ή ότι, κατά μέσο όρο, ο Βήτα τα πάει καλύτερα; Και, πώς γίνεται να μη συμφωνούν τα «νούμερα»;</p>
<p><!-- /wp:paragraph --></p>
<p><!-- wp:paragraph --></p>
<p>Ε, αυτή ακριβώς η κουβέντα στάθηκε και η καλύτερη αφορμή να επιβεβαιώσουμε αυτό που είχε αρχίσει να διαφαίνεται από την αρχή του μαθήματος. Το τι εννοούμε με το «καλύτερος» είναι κάτι που είναι πάρα πολύ υποκειμενικό και το πώς θα επιλέξουμε να το ορίσουμε θα καθορίσει, σε έναν βαθμό, και τα αποτελέσματά μας. Και, όπως επισήμανε και ένας μαθητής «εντάξει, προφανώς παίζει ρόλο και ποιος θέλουμε να είναι ο καλύτερος». Δηλαδή, οι σκοπιμότητες (όρος που, σε αντίθεση με την «απόλυτη τιμή», ειπώθηκε στο μάθημα) επηρεάζουν σε αυτή την περίπτωση την ανάλυσή μας και, κάπως έτσι, η πραγματικότητα υπεισέρχεται στην συνήθως επαρκώς αεροστεγή και αποστειρωμένη τάξη των μαθηματικών.</p>
<p><!-- /wp:paragraph --></p>
<p><!-- wp:paragraph --></p>
<p>Συγκινημένος εγώ, τώρα, που ξαφνικά το μάθημα έφτασε «σαν από μόνο του» στον στόχο του, τα μέτρα θέσης, αναρωτιέμαι φωναχτά: </p>
<p><!-- /wp:paragraph --></p>
<p><!-- wp:paragraph --></p>
<p><em>- Άρα; Τι άλλο να κάνουμε για να καταλάβουμε;</em></p>
<p><!-- /wp:paragraph --></p>
<p><!-- wp:paragraph --></p>
<p>Εδώ τώρα μάγκωσαν λίγο τα πράγματα, είναι η αλήθεια, καθώς, έχοντας δει ποιος έχει κάνει την καλύτερη επίδοση, έχοντας βάλει σε τάξη τα δεδομένα μας και έχοντας υπολογίσει και μία μέση τιμή, δεν έμεναν και πολλά άλλα, βάλτε μέσα στην εξίσωση και την κόπωση (έχουμε μπει στη δεύτερη συναπτή διδακτική ώρα, στο μεταξύ). Οπότε, κάπου εδώ ένιωσα πως μπορούσα να προδώσω την αμετάκλητα ελευθεριακή προσέγγιση που είχα στο μυαλό μου και να ρίξω κι εγώ καμία ιδέα στο τραπέζι:</p>
<p><!-- /wp:paragraph --></p>
<p><!-- wp:paragraph --></p>
<p><em>- Τι λέτε εκτός από τις «πρώτες» καλύτερες επιδόσεις, να συγκρίνουμε και τις υπόλοιπες;</em></p>
<p><!-- /wp:paragraph --></p>
<p><!-- wp:paragraph --></p>
<p>Τώρα, δεν ειπώθηκε ακριβώς έτσι, αλλά κάπως αντίστοιχα αλλοπρόσαλλα το έθεσα και χρειάστηκε, εύλογα, να εξηγήσω τι εννοούσα. Αυτό που πρότεινα ήταν να βάλουμε κάτω τους χρόνους του καθενός σε μία σειρά και να δούμε από όλες τις πρώτες επιδόσεις, ποια ήταν η καλύτερη (αυτό το ξέραμε), από όλες τις δεύτερες επιδόσεις ποια ήταν η καλύτερη κ.ο.κ. Επομένως, θέλαμε να κάνουμε κάτι σαν το παρακάτω (στο απλοποιημένο μας σενάριο με τους Άλφα και Βήτα να πρωταγωνιστούν):</p>
<p><!-- /wp:paragraph --></p>
<p><!-- wp:table --></p>
<figure class="wp-block-table">
<table class="has-fixed-layout">
<thead>
<tr>
<th>Άλφα</th>
<th>Βήτα</th>
</tr>
</thead>
<tbody>
<tr>
<td><strong>0,00</strong></td>
<td>0,03</td>
</tr>
<tr>
<td><strong>0,02</strong></td>
<td>0,03</td>
</tr>
<tr>
<td><strong>0,03</strong></td>
<td>0,05</td>
</tr>
<tr>
<td><strong>0,04</strong></td>
<td>0,07</td>
</tr>
<tr>
<td><strong>0,06</strong></td>
<td>0,07</td>
</tr>
<tr>
<td><strong>0,08</strong></td>
<td>0,10</td>
</tr>
<tr>
<td><strong>0,08</strong></td>
<td>0,11</td>
</tr>
<tr>
<td>0,13</td>
<td><strong>0,11</strong></td>
</tr>
<tr>
<td>0,16</td>
<td><strong>0,11</strong></td>
</tr>
<tr>
<td>0,17</td>
<td><strong>0,15</strong></td>
</tr>
<tr>
<td>0,19</td>
<td><strong>0,17</strong></td>
</tr>
<tr>
<td>0,29</td>
<td><strong>0,19</strong></td>
</tr>
<tr>
<td><strong>0,31</strong></td>
<td>0,34</td>
</tr>
<tr>
<td>0,46</td>
<td><strong>0,36</strong></td>
</tr>
</tbody>
</table>
<figcaption class="wp-element-caption">Τα νούμερά μας ταξινομημένα.</figcaption>
</figure>
<p><!-- /wp:table --></p>
<p><!-- wp:paragraph --></p>
<p>Με έντονη γραφή έχουμε σημειώσει, σε κάθε περίπτωση, τον καλύτερο χρόνο μεταξύ των Άλφα και Βήτα. Εδώ βλέπουμε κάτι πολύ ενδιαφέρον, αρχικά, σε σχέση με το ποιος έχει τους περισσότερους «καλύτερους χρόνους»: είναι και πάλι ο Άλφα, με σκορ 8-6. Αυτό, λίγο έως πολύ, έτυχε, ωστόσο κάνει τη ζωή μας πιο δύσκολη, συνδυαζόμενο με το γεγονός ότι στις 7 καλύτερές τους προσπάθειες, ο Άλφα είναι καλύτερος από τον Βήτα, ενώ, από εκεί και κάτω, ο Βήτα φαίνεται να είναι καλύτερος. Όμως, μην ξεχνάμε, μέσα σε όλα τα άλλα, ο Βήτα έχει και τον καλύτερο μέσο όρο...</p>
<p><!-- /wp:paragraph --></p>
<p><!-- wp:paragraph --></p>
<p>Άρα;</p>
<p><!-- /wp:paragraph --></p>
<p><!-- wp:heading {"level":3} --></p>
<h3 class="wp-block-heading">Μία Ακόμα Στροφή</h3>
<p><!-- /wp:heading --></p>
<p><!-- wp:paragraph --></p>
<p>Έχουμε επιστρέψει σε ένα αδιέξοδο, περίπου όπως και το προηγούμενο: κάποια πράγματα συνηγορούν υπέρ της απόφασης ότι ο Άλφα είναι καλύτερος (με κάποια έννοια) ενώ κάποια άλλα υποστηρίζουν τον Βήτα (με κάποια άλλη έννοια). Εδώ κάπου μας ξελάσπωσε η τύχη, καθώς μπορεί κανείς να παρατηρήσει ότι στο δείγμα του Βήτα έχουμε μία τιμή που εμφανίζεται πολύ συχνά: 0,11. Αυτή την παρατήρηση στο πραγματικό σενάριο της τάξης την έκανε ο ίδιος ο μαθητής (που, όπως είπαμε, δεν λέγεται όντως Βήτα, αν αμφιβάλλατε ως προς αυτό), γεγονός που με έφερε σε δύσκολη θέση, ομολογουμένως. Αυτή ήταν η καλύτερη πάσα για να μιλήσουμε για την επικρατούσα τιμή, ως έννοια. Ωστόσο, η ρημάδα η επικρατούσα τιμή είναι εκτός εξεταστέας ύλης, είχαμε μπει επιτυχώς στα μέτρα θέσης, θα ήταν τέλειο να αντιπαραβάλλουμε τη διάμεσο με τη μέση τιμή, που είναι και οι δυο τους εντός της εξεταστέας ύλης. Ουφ, πανικός, τι κάνουμε τώρα, μήπως να το συνεχίσουμε και όπου βγει; Και η προετοιμασία, οι πανελλήνιες, είναι και αυτό στη μέση, μήπως παραξεφύγαμε;</p>
<p><!-- /wp:paragraph --></p>
<p><!-- wp:paragraph --></p>
<p>Με όλα αυτά στο κεφάλι μου, επιλέγω συνειδητά να πάρω λίγο εγώ τον έλεγχο, λογοκρίνοντας την ελεύθερη έκφραση της τάξης και στρίβοντας το μάθημα, «καλουπώνοντας» λίγο τα πράγματα:</p>
<p><!-- /wp:paragraph --></p>
<p><!-- wp:paragraph --></p>
<p><em>- [Εγώ] Και, αν παρατηρήσετε, είναι και η «μεσαία» παρατήρηση του δείγματος.<br>- [Μαθητής Δ] Δηλαδή;<br>- [Εγώ] Δηλαδή, χωρίζει τους χρόνους του Βήτα σε «καλύτερους» και «χειρότερους» από το 0,11.</em></p>
<p><!-- /wp:paragraph --></p>
<p><!-- wp:paragraph --></p>
<p>Έπειτα από μία σύντομη συζήτηση πάνω στα παραπάνω, στο τι πάει να πει «μεσαία» παρατήρηση σε ένα δείγμα με 14 παρατηρήσεις - και όχι, ας πούμε, 15 - και στο ότι αυτό το πράγμα το ονομάζουμε <em>διάμεσο</em> ενός δείγματος και συνήθως το συμβολίζουμε με ένα απλό $latex \delta$ καταλήξαμε, αφενός, στο ότι:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex \delta_\beta=0,11.$</p>
<p><!-- /wp:paragraph --></p>
<p><!-- wp:paragraph --></p>
<p>Αφετέρου, αναρωτηθήκαμε, ποια να είναι η διάμεσος του Άλφα (και όλων των άλλων δειγμάτων που δεν κατέληξαν στο απλοποιημένο μας σενάριο) και πώς να υπολογίζεται. Έπειτα από λίγη σκέψη, το πιο λογικό είναι, εδώ που δεν είναι ίδιες οι δύο «μεσαίες» παρατηρήσεις, να πάρουμε τον μέσο όρο των δύο μεσαίων - αυτό, προς εξιλέωσή μου, το σκέφτηκε μόνη της η τάξη. Έτσι, βρήκαμε:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex \displaystyle \delta_\alpha=\frac{0,08+0,13}{2}=0.105.$</p>
<p><!-- /wp:paragraph --></p>
<p><!-- wp:paragraph --></p>
<p>Κι εδώ πλέον, τα πράγματα έγιναν ακόμα χειρότερα. Σε ό,τι αφορά τις μέσες τιμές, ο Άλφα χάνει, αλλά όταν κοιτάμε τις διαμέσους, ο Άλφα κερδίζει (με μικρή διαφορά σε κάθε περίπτωση). Και τον καλύτερο χρόνο τον έχει κάνει και πάλι ο Άλφα. Και τον χειρότερο χρόνο τον έχει κάνει επίσης ο Άλφα. Και όλα αυτά δε μαζί φάσκουν και αντιφάσκουν, θα έλεγε κανείς, καθώς δε δίνουν την ομοιόμορφη εικόνα μίας κλασικής μαθηματικής άσκησης που μας οδηγεί προς τη λύση με κομψό και δομημένο τρόπο, όπως ίσως συνηθίζουμε.</p>
<p><!-- /wp:paragraph --></p>
<p><!-- wp:paragraph --></p>
<p>Και τώρα, στο ζουμερό σημείο, τελειώνει και η δεύτερη ώρα, μπαίνουν ασκήσεις για το σπίτι - είχαμε συλλέξει κι ένα ανάλογο δείγμα 17 παρατηρήσεων με στόχο να σταματήσουμε το χρονόμετρο στα 5 δευτερόλεπτα, να δούμε αν έχει κάποια διαφορά η εικόνα από τα 10 δευτερόλεπτα - και πάμε σπίτια μας, έτοιμοι να συζητήσουμε στο επόμενο μάθημα για σχεδόν ό,τι θέλουμε, καθώς τα δεδομένα μάς το επιτρέπουν: το ένα δείγμα είναι πιο ευμετάβλητο από το άλλο, με μεγαλύτερο εύρος, η διάμεσος του ενός είναι αρκετά πιο δύσκολο να μεταβληθεί με μια-δυο καλές/κακές επιδόσεις κ.ο.κ. Το τι θα συζητήσουμε, ίσως, τελικά, να μην είναι ακριβώς στο χέρι μου...</p>
<p><!-- /wp:paragraph --></p>
<p><!-- wp:heading --></p>
<h2 class="wp-block-heading">Μέρος Δεύτερο</h2>
<p><!-- /wp:heading --></p>
<p><!-- wp:paragraph --></p>
<p>Είδαμε τι έγινε στην πράξη, τώρα έρχεται η ώρα του αναστοχασμού, της επίπονης διαδικασίας αξιολόγησης της ίδιας της διδακτικής πράξης - όχι απαραίτητα με τους συνήθεις όρους της εκπαιδευτικής αξιολόγησης της επικαιρότητας, αλλά με πιο εσωτερικούς, ίσως και πιο μεστούς σε νόημα, ποιος ξέρει; Λοιπόν, ξεκινήσαμε με αφορμή μία κριτική στη μαιευτική ως μέθοδο που κάπου πήρε το μάτι μου, η οποία, λίγο έως πολύ, χαρακτηρίζει την μαιευτική σαν μία ύπουλη μέθοδο χειραγώγησης των μαθητών, με στόχο να τους επιβάλει τον τρόπο σκέψης και αναζήτησης της αλήθειας του διδάσκοντα. Τι μας λέει το παραπάνω μάθημα για όλα αυτά, αλλά και για πολλά άλλα;</p>
<p><!-- /wp:paragraph --></p>
<p><!-- wp:heading {"level":3} --></p>
<h3 class="wp-block-heading">Και η Μαιευτική;</h3>
<p><!-- /wp:heading --></p>
<p><!-- wp:paragraph --></p>
<p>Από τη μία, προσωπικά, δεν περίμενα ένα μάθημα το οποίο ξεκινούσε χωρίς σχέδιο, με βάρκα την ελπίδα, να οδηγήσει κάπου, για να είμαι ειλικρινής. Γι' αυτό και υπήρχε και το σχέδιο εκτάκτου ανάγκης στην τσάντα (κυριολεκτικά) και, κατά βάθος, ήμουν παραπάνω από πρόθυμος να το εφαρμόσω ανά πάσα ώρα και στιγμή. Βέβαια, αυτή η ανασφάλειά μου, θα έλεγε κανείς, μπορεί να συνεπικουρεί σε αυτή την πρώιμη απαισιοδοξία μου σε σχέση με την εφαρμοσιμότητα ενός τέτοιου τρόπου διδασκαλίας. Τέλος πάντων, παρά και τις δικές μου προσδοκίες, το μάθημα δούλεψε, καταλήξαμε σε έναν μεγάλο βαθμό εκεί που θέλαμε και, γενικά, εγώ έφυγα χαρούμενος από την τάξη, ελπίζω και τα παιδιά. Τι έγινε, όμως, με την εφαρμογή ή όχι της μαιευτικής;</p>
<p><!-- /wp:paragraph --></p>
<p><!-- wp:paragraph --></p>
<p>Ομολογουμένως, αυτό ήταν ένα ακόμα από τα πράγματα που είχα διαρκώς στο μυαλό μου. Όσες ερωτήσεις έκανα, ειδικά μέχρι ένα σημείο, προσπαθούσα να μην έχουν καμία πρόθεση, καμία σκοπιμότητα, που θα έλεγε εύστοχα κι ένας από τους μαθητές. Κι αυτό γιατί, τουλάχιστον όπως κατάκατσε μέσα στο δικό μου κεφάλι, η κριτική δεν είναι ως προς την πρακτική του <em>ερωτάν</em> καθεαυτή, αλλά ως προς τη φύση των ερωτήσεων και το πώς αυτές αποσκοπούν να καθοδηγήσουν τους μαθητές σε ένα μονοπάτι που έχει ήδη διανοίξει κάποιος άλλος - π.χ., ο δάσκαλός τους. Με αυτό κατά νου, χαρακτηριστικό μαιευτικό στιγμιότυπο αποτελεί αυτό που παρουσιάσαμε παραπάνω, όπου μία σκέψη του μαθητή Δ καθοδηγήθηκε προς την κατεύθυνση της έννοιας της διαμέσου, ενώ κάλλιστα θα μπορούσε να καταλήξει σε άλλες έννοιες (π.χ., επικρατούσα τιμή) ή και να μην οδηγήσει πουθενά. Έτσι, εδώ οι ερωτήσεις αποσκοπούσαν πράγματι να φέρουν τον μαθητή σε έναν δρόμο που πιθανότατα δεν είχε ο ίδιος στο μυαλό του, αλλά, κατά κύριο λόγο, εγώ θεωρούσα καταλληλότερο για την εξέλιξη του μαθήματος.</p>
<p><!-- /wp:paragraph --></p>
<p><!-- wp:paragraph --></p>
<p>Αυτό, με τη σειρά του, εγείρει δύο προφανή ερωτήματα. Από τη μία, ποιος είναι ο εκπαιδευτικός για να θεωρείται ειδικότερος για το ταξίδι ενός τρίτου (π.χ., του μαθητή) προς τη γνώση και την ανακάλυψη; Από την άλλη, αν δεν είναι ικανός ούτε για αυτό ο εκπαιδευτικός, τότε ποιος είναι ο λόγος ύπαρξής του στην τάξη; Όσον αφορά το πρώτο, οι εκπαιδευτικοί, νομίζω, λειτουργούμε στην τάξη ως φορείς μιας κάποιας εμπειρίας, τουλάχιστον σε σχέση με την επιστήμη μας (ελπίζω). Δηλαδή, έχουμε δει τι δουλεύει και τι δε δουλεύει σε διάφορες περιστάσεις, έχουμε τριφτεί πιθανότατα λίγο παραπάνω με τα μαθηματικά, είμαστε εκεί για να βοηθήσουμε το κάρο να ξεκολλήσει από τη λάσπη, και να προχωρήσει η τάξη αυτόνομα στην αναζήτηση της αλήθεια της. Είμαστε, πρακτικά, διευκολυντές αυτού του ταξιδιού και, ταυτόχρονα, εξυπηρετούμε και έναν ρόλο σύνδεσης με τη μαθηματική παράδοση. Είμαστε εκεί ως ζωντανά παραδείγματα ενός ανθρώπου που ασχολείται με τα μαθηματικά, που μεταφέρει τις εμπειρίες του παρελθόντος, και προσδοκά αυτές να βρουν συνεχιστές στο πρόσωπο της τάξης. Όπως κανείς φέρνει κάποιον σε επαφή με μία οποιαδήποτε παράδοση, έτσι και ο εκπαιδευτικός επιτρέπει στην τάξη του να αποκτήσει μία καταγωγή, να γίνει μέρος αυτής της συνέχειας των μαθηματικών.</p>
<p><!-- /wp:paragraph --></p>
<p><!-- wp:paragraph --></p>
<p>Προφανώς, η μεταβίβαση της παράδοσης εδώ δεν νοείται - και δεν πρέπει να νοηθεί - με την όποια στατικότητα ενέχει η ίδια η έννοια της παράδοσης. Μεταβιβάζουμε στην τάξη την παράδοση με στόχο αυτή να γίνει κτήμα, να βιωθεί και να αναδομηθεί στον βαθμό που αυτό βγάζει νόημα στο εκάστοτε κοινωνικό, χρονικό και διδακτικό πλαίσιο. Με αυτό το σκεπτικό, δεν προσδοκούμε από την τάξη να διατηρήσει και να διαφυλάξει αυτή την παράδοση ως κόρη οφθαλμού, αλλά να δράσει με βάση αυτή και να αυτονομηθεί, εμπλουτίζοντάς την. Με άλλα λόγια, ο εκπαιδευτικός, ως μέρος της μαθηματικής (ή όποιας) παράδοσης, αποτελεί μέρος του διδακτικού περιβάλλοντος της τάξης με τον ίδιο τρόπο που οι ομιλούντες ενήλικες αποτελούν μέρος του περιβάλλοντος των παιδιών που δεν έχουν κατακτήσει ακόμα τον λόγο, δίνοντας, αφενός, με τη δράση τους το παράδειγμα σε αυτά για το πώς μπορούν να διοχετεύσουν ορθά την ορμή τους για επικοινωνία, και, αφετέρου, παρεμβαίνοντας στοχευμένα όπου χρειάζεται.</p>
<p><!-- /wp:paragraph --></p>
<p><!-- wp:paragraph --></p>
<p>Κάπως έτσι απαντήθηκε και το δεύτερο ερώτημα που θέσαμε παραπάνω. Ο εκπαιδευτικός είναι απαραίτητος ακριβώς ως αυτό το μέρος του διδακτικού περιβάλλοντος της τάξης με το οποίο αυτή μπορεί να αλληλεπιδράσει και να έρθει σε άμεση επαφή με τη ζώσα μαθηματική παράδοση. Ο εκπαιδευτικός δεν είναι αναγκαίος ως αυθεντία, ως κάποιος που θα γεμίσει το «άδειο δοχείο» που αναπαριστά τα μυαλά των παιδιών. Αντιθέτως, ο εκπαιδευτικός είναι, τρόπον τινά, το δοχείο καθεαυτό που θα επιτρέψει στην ορμή των μαθητών να αποκτήσει σχήμα και να διοχετευτεί προς κατευθύνσεις που αυτή δε θα «ξοδευτεί», είναι αυτός που θα αποτρέψει τη στείρα διάχυση προς όλες τις κατευθύνσεις της ζωτικής ενέργειας των μαθητών και θα δώσει την απαραίτητη ώθηση για να μετουσιωθεί αυτή η ακαθόριστη ορμή σε αναζήτηση μίας ταυτότητας. Ουσιαστικά, ο εκπαιδευτικός οφείλει να αποκαθηλωθεί πλέον όχι (μόνο) από τον ρόλο του μοναδικού κατόχου της γνώσης - μία αποκαθήλωση εν εξελίξει τις τελευταίες δεκαετίες, αν όχι περατωμένη - αλλά και από τον ρόλο του κατόχου του δρόμου προς αυτή. Δεν είναι ο μόνος τρόπος αυτός του εκπαιδευτικού για να φτάσει κανείς στη γνώση και, σαφώς, δεν είναι απαραίτητα ο καλύτερος. Ο εκπαιδευτικός δεν οφείλει ούτε πρέπει να πει στην τάξη «κοιτάξετε <em>εκεί</em>». Οφείλει να πει απλά «<em>κοιτάξτε</em>». Το πού, θα το αποφασίσει ο καθένας μόνος του.</p>
<p><!-- /wp:paragraph --></p>
<p><!-- wp:heading {"level":3} --></p>
<h3 class="wp-block-heading">Πρόσκρουση στην Πραγματικότητα</h3>
<p><!-- /wp:heading --></p>
<p><!-- wp:paragraph --></p>
<p>Το αν η μαιευτική ως εργαλείο έχει θέση στη διδασκαλία σε ένα πλαίσιο σαν το παραπάνω είναι, σαφώς, ασαφές. Αν ιδωθεί στο ιδεαλιστικό πλαίσιο του πώς θα έπρεπε να είναι πράγματα, μία μέθοδος που ωθεί κάποιον σε έναν προδιαγεγραμμένο δρόμο φαίνεται να μην είναι επιθυμητή. Όμως, δεν είναι λίγες οι περιπτώσεις που μπορεί κανείς, καθώς αναζητά τη γνώση, να βαλτώσει σε ένα φαινομενικό αδιέξοδο, χωρίς να ξέρει ούτε πώς ούτε πού να αναζητήσει μία διέξοδο. Σε αυτή την περίπτωση, δεν είναι, άραγε, χρήσιμο να υπάρχει κάποιος να δώσει μία ώθηση προς τα κάπου, κι ας είναι με τον δικό του, ξένο προς τον «βαλτωμένο», τρόπο; Δεδομένης της πεπερασμένης φύσης του ανθρώπου, είναι. Δεν φαίνεται εύλογο να περιμένει κανείς από έναν άνθρωπο να «ανακτήσει» τη γνώση που φέρει η μαθηματική (ή όποια) παράδοση μέσα στη διάρκεια της ζωής του, πολύ περισσότερο μέσα στην κατά πολύ μικρότερη διάρκεια της υποχρεωτικής εκπαίδευσης. Εκεί ακριβώς ο εκπαιδευτικός καλείται να καθοδηγήσει, να αξιοποιήσει την εμπειρία του και όσα (σωκρατικά, δεν) γνωρίζει για να επαναφέρει την τάξη στον δρόμο της αναζήτησης.</p>
<p><!-- /wp:paragraph --></p>
<p><!-- wp:paragraph --></p>
<p>Γενικότερα, στο πραγματικό πλαίσιο της διδασκαλίας με βάση ένα πρόγραμμα σπουδών, με εξετάσεις στο προσκήνιο και αξιολόγηση σε κάθε στάδιο (καλώς ή κακώς, άλλο θέμα αυτό), δεν υπάρχει τόση περίσσεια χρόνου έτσι ώστε να μπορεί ένας μαθητής να αφεθεί παντελώς ελεύθερος να εξερευνήσει το αχανές τοπίο της γνώσης μόνος του. Σαφώς, ίσως για κάποιους αυτό να είναι ευεργετικό και να τους επιτρέψει να προχωρήσουν ταχύτερα. Αλλά, για άλλους αυτό θα είναι ίσως ένας αποτρεπτικός παράγοντας, ένας δρόμος στον οποίο κανείς μπορεί να νιώσει ακαθοδήγητος, μόνος και εγκαταλελειμμένος - ακόμα και στο κοινωνικό πλαίσιο της τάξης. Εκεί είναι που οφείλει ένας εκπαιδευτικός να αναλάβει έναν ρόλο καθοδηγητικό και, όπως και παραπάνω, να σταθεί σαν την κοίτη του ποταμού που θα υποδεχτεί και θα κατευθύνει την ορμή των μαθητών για γνώση, μία κοίτη που, όπως και ενός ποταμού, διαμορφώνει και διαμορφώνεται από τη ροή του ίδιου του νερού.</p>
<p><!-- /wp:paragraph --></p>
<p><!-- wp:paragraph --></p>
<p>Είναι εντυπωσιακό πόσο ικανά είναι τα παιδιά, ακόμα και μετά από 12 χρόνια κατήχησης και καταπίεσης της δημιουργικότητάς τους, να βρίσκουν τρόπους να εξερευνήσουν τον κόσμο γύρω τους. Και αυτή ακριβώς η ικανότητα είναι η πρώτη ύλη με την οποία καλείται να δουλέψει όλη η τάξη, τόσο οι μαθητές όσο και οι εκπαιδευτικοί. Υπάρχει μία σαφής ασυμμετρία ανάμεσα στους ρόλους του μαθητή και του εκπαιδευτικού, ωστόσο αυτή η ασυμμετρία είναι που μπορεί να θέσει σε κίνηση τη μαθησιακή διαδικασία, δίνοντας το ουσιαστικό έναυσμα σε έναν ζωντανό και απρόβλεπτο διάλογο ανάμεσα στην παράδοση και την ανανέωση. Κανείς δεν μπορεί, και δεν πρέπει, να βγει ίδιος από μία ώρα μαθήματος: ούτε οι μαθητές, ούτε οι εκπαιδευτικοί, ούτε η ίδια η γνώση. Σε αυτόν τον πολλαπλό και πολύπλοκο μετασχηματισμό, θέση έχουν όλες οι μέθοδοι που μπορούν να επιτρέψουν σε νέα γνώση να ανακαλυφθεί και να αποκαλυφθεί, να μετουσιωθεί και να πάρει νέες μορφές, και, σίγουρα, μία από αυτές, είναι και η παραδοσιακή μαιευτική.</p>
<p><!-- /wp:paragraph --></p>
<p><!-- wp:paragraph --></p>
<p>Ουφ, πολλά είπαμε σήμερα, και νόημα δεν ξέρουμε κι αν βγήκε. Ας ξεσκάσουμε, λοιπόν, και λίγο! Καλό μεσημέρι και καλό διάβασμα!</p>
<p><!-- /wp:paragraph --></p>
<p><!-- wp:paragraph --></p>
<p>Η κεντρική εικόνα είναι ο πίνακας <em>Ελάφι που πεθαίνει</em> του <em><a href="https://en.wikipedia.org/wiki/Karl_Wilhelm_Diefenbach">Karl Wilhelm Diefenbach</a></em>.</p>
<p><!-- /wp:paragraph --></p>
<p><!-- wp:block {"ref":3122} /--></p>
<p><!-- wp:embed {"url":"https://www.youtube.com/watch?v=dmPMaxVmWv8","type":"video","providerNameSlug":"youtube","responsive":true,"className":"wp-embed-aspect-16-9 wp-has-aspect-ratio"} --></p>
<figure class="wp-block-embed is-type-video is-provider-youtube wp-block-embed-youtube wp-embed-aspect-16-9 wp-has-aspect-ratio">
<div class="wp-block-embed__wrapper">
https://www.youtube.com/watch?v=dmPMaxVmWv8
</div>
</figure>
<p><!-- /wp:embed --><br />
</body></html></p>
