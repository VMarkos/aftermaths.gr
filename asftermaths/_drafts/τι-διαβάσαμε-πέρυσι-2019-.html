---
layout: post
title: Τι διαβάσαμε πέρυσι; (2019)
date:
type: post
parent_id: '0'
published: false
password: ''
status: draft
categories:
- Χωρίς κατηγορία
tags: []
meta: {}
author:
  login: aftermathsgr
  email: aftermathsgr@gmail.com
  display_name: Aftermaths
  first_name: Βασίλης
  last_name: Μάρκος
permalink: "/"
---
<p><!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><br />
<!-- wp:paragraph --><html><body></p>
<p>Άλλη μια χρονιά πέρασε και τα λοιπά και τα λοιπά και τα λοιπά, μην τα λέμε όλη την ώρα, τα ακούμε κάθε χρόνο αυτά. Ωστόσο, κάποια πράγματα μας μένουν και πολλά από αυτά είναι βιβλία. Μυθιστορήματα, βιογραφίες, ιστορικά, επιστημονικά και ό,τι άλλο αρέσει στον καθένα και την καθεμιά μας. Ας δούμε λοιπόν τι μας έμεινε από αυτήν τη χρονιά!</p>
<p><!-- /wp:paragraph --></p>
<p><!-- wp:heading --></p>
<h2>Το κόκκινο περίπτερο, <em>Robert van Gulik</em><br />
</h2>
<p><!-- /wp:heading --></p>
<p><!-- wp:paragraph --></p>
<p>Από τα καλύτερα έργα του Gulik με ήρωα τον περίφημο Δικαστή Τι, Επίτροπο της Αυτοκρατορικής Κίνας του 7ου μ.Χ. αιώνα. Πέρα από την κλασσική ατμόσφαιρα της Κίνας εκείνης της εποχής που μεταφέρεται σχεδόν αυτούσια από την πένα του Gulik, είναι από τις λίγες ιστορίες με τον Δικαστή Τι που ο συγγραφέας αφήνει τους θύτες της ιστορίας να επιδείξουν μία ψυχοπαθολογική συμπεριφορά που συνηθίζουμε στις πιο σύγχρονες δυτικές ιστορίες μυστηρίου. Έτσι, οι θύτες των εγκλημάτων αυτής της ιστορίας δεν έχουν τυπικά κίνητρα, αλλά ορμώνται σε τεράστιο βαθμό από τα πάθη τους και το παρελθόν τους. Γενικά, είναι από τις πιο ολοκληρωμένες ιστορίες με τον Δικαστή Τι που μας παρουσιάζει ο Gulik και από άποψη πλοκής αλλά και σε σχέση με το βάθος των χαρακτήρων.</p>
<p><!-- /wp:paragraph --></p>
<p><!-- wp:heading --></p>
<h2>Το αίνιγμα του Κινέζικου καρφιού, <em>Robert van Gulik</em><br />
</h2>
<p><!-- /wp:heading --></p>
<p><!-- wp:paragraph --></p>
<p>Ε, οι αδυναμίες δεν κρύβονται, όλη η σειρά με τις ιστορίες του Δικαστή Τι είναι εξαιρετική. Ωστόσο, ίσως <em>Το αίνιγμα του Κινέζικου καρφιού</em> να είναι μία από τις καλύτερες ιστορίες μυστηρίου που έχω διαβάσει μέσα στο 2019, εν γένει. Πέρα από το πνεύμα της εποχής και όλα όσα χαρακτηρίζουν τις περιπέτειες του Δικαστή Τι όπως μας τις αφηγείται ο Gulik, σε αυτήν την ιστορία - την τελευταία του πρώτου κύκλου με τις ιστορίες του Δικαστή Τι - ο Gulik καταφέρνει να μας δείξει όχι μόνο τη συνήθη φιγούρα του σκληρού, οξυδερκή και τίμιου δικαστή αλλά και τις αδυναμίες και τα όριά του. Είναι ίσως από τις λίγες ιστορίες του Gulik που, μέχρι τέλους, δεν μπορεί κανείς εύκολα να καταλάβει αν ο Δικαστής Τι θα βγει ζωντανός από αυτήν την υπόθεση - την απάντηση, στις σελίδες του εν λόγω βιβλίου.</p>
<p><!-- /wp:paragraph --></p>
<p><!-- wp:paragraph --></p>
<p>Και οι δύοπαραπάνω τίτλοι έχουν κυκλφορήσει από τις εκδόσεις <em>Θεμέλιο</em>.</p>
<p><!-- /wp:paragraph --></p>
<p><!-- wp:heading --></p>
<h2>Χριστουγεννιάτικες ιστορίες, <em>Αλέξανδρος Παπαδιαμάντης</em><br />
</h2>
<p><!-- /wp:heading --></p>
<p><!-- wp:paragraph --></p>
<p>Οι εκδόσεις <em>γράμματα</em> μας χαρίζουν μία πολύ ωραία ανθολογία με Χριστουγεννιάτικα διηγήματα του Αλέξανδρου Παπαδιαμάντη. Για τον Παπαδιαμάντη δε χρειάζεται να πούμε και πολλά πράγματα, γνωστός και μη εξαιρετέος συγγραφέας. Αξίζει όμως να πούμε δυο λόγια για τα διηγήματα που περιέχονται μέσα σε αυτήν την ανθολογία. Από τη <em>Σταχομαζώχτρα</em> ως τους <em>Φιλόστοργους</em> τα διηγήματα αυτής της ανθολογίας έχουν όλα μία μελαγχολική ατμόσφαιρα. Η ελληνική παράδοση και το κλίμα της εποχής μέσα στην οποία διαδραματίζονται τα γεγονότα των διηγημάτων αναδεικνύονται πεντακάθαρα μέσα από αυτές τις ιστορίες. Η φτωχή κόρη με τον ψαρά πατέρα της (<em>Η υπηρέτρα</em>), ορφανή από μητέρα, η δυστυχισμένη και μόνη μάνα που ο ένας της γιος έχει φύγει και δεν ξέρει που βρίσκεται (<em>Η σταχομαζώχτρα</em>) ή η παρατημένη από τον άντρα της μάνα που μέσα στη νύχτα αγωνιά για τη ζωή του παιδιού της (<em>Ο πολιτισμός στο χωριό</em>) είναι λίγα μόνο από τα διηγήματα που δίνουν το στίγμα της εποχής.</p>
<p><!-- /wp:paragraph --></p>
<p><!-- wp:paragraph --></p>
<p>Κοινός παρονομαστής όλων αυτών των ιστοριών είναι ότι διαδραματίζονται μέσα στις ημέρες των Χριστυογέννων, πράγμα που, ανάλογα με την ιστορία, τονίζει τα ιδιαίτερα χαρακτηριστικά σας. Στην <em>Σταχομαζώχτρα</em>, για παράδειγμα, το γεγονός ότι ο τοκογλύφος κυρ Μαργαρίτης προσπαθεί, εν μέσω εορτών, να πάρει ως τόκο τα 9/10 των χρημάτων που στέλνει ο ξενιτεμένος γιος στην γρια μητέρα του υπογραμμίζει διακριτικά την απληστία του. Αντίστοιχα, η αγαλλίαση της κόρης του μπαρμπα-Διόμα όταν είδε τον πατέρα της να επιστρέφει ζωντανός από τη θάλασσα υπερτονίζεται από το κλίμα των ημερών.</p>
<p><!-- /wp:paragraph --></p>
<p><!-- wp:paragraph --></p>
<p>Ίσως τα Χριστούγεννα να πέρασαν, ωστόσο, οποιαδήποτε στιγμή του χρόνου, τα παραπάνω διηγήματα μπορούν να μεταφέρουν τον αναγντη πολύ εύκολα σε μία άλλη εποχή, σε μια άλλη ελληνική καθημερινότητα, όχι πολύ μακρινή από το σήμερα.</p>
<p><!-- /wp:paragraph --></p>
<p><!-- wp:heading --></p>
<h2>Κινέζικη Ποίηση, <em>(Μτφ.) Αμαλία Τσακνιά</em><br />
</h2>
<p><!-- /wp:heading --></p>
<p><!-- wp:paragraph --></p>
<p>Επιστρέφουμε πάλι στην Κίνα. Ίσως η συγκεκριμένη ανθολογία να είναι από τις πιο όμορφες ποιητικές συλλογές που έχω διαβάσει. Είναι μία από τις πρώτες απόπειρες να μεταφραστεί κινέζικη ποίηση - και λογοτεχνία, γενικότερα - από τις εκδόσεις <em>Πλέθρον</em> (1982) και ως κύριο στόχο έχει να αναδείξει τις διάφορες φάσεις που έχει περάσει η κινέζικη ποίηση μέσα στην χιλιόχρονη εξέλιξή της. Ξεκινώντας από παραδοσιακά ποιήματα της τελευταίας προ Χριστού χιλιετίας και φτάνοντας μέχρι και σε δυτικότροπα ποιήματα του 20ου αιώνα, μπορεί κανείς να πει ότι καταφέρνει να εκθέσει ένα μεγάλο φάσμα της κινέζικης ποίησης. Διαβάζοντας αυτά τα ποιήματα κανείς βλέπει σχεδόν αμέσως την ειδοποιό διαφορά που επισημαίνεται και στο εισαγωγικό σημείωμα της ανθολογίας· η κινέζικη ποίηση - ιδιαίτερα η παραδοσιακή - χρησιμοποιεί απλά και άμεσα εκφραστικά μέσα. Είναι μια ποίηση ξεκάθαρη ως προς το νόημα και το συναίσθημα που θέλει να εκφράσει, χωρίς κάποιο τεχνητό στοιχείο. Είναι μια ποίηση κοντά στη φύση, την καθημερινότητα, τις ανησυχίες των απλών ανθρώπων, επηρεασμένη από την πραγματικότητα που ο καθένας βιώνει. </p>
<p><!-- /wp:paragraph --></p>
<p><!-- wp:paragraph --></p>
<p>Από την θλίψη του αποχωρισμού μέχρι την αγωνία του πολέμου και από ένα ήσυχο απόγευμα κάποιου φθινοπώρου μέχρι τις σκέψεις ενός μεθυσμένου τη νύχτα, όλα αυτά εκφράζονται λιτά πλην όμως έντεχνα μέσα στα ποιήματα αυτής της ανθολογίας.</p>
<p><!-- /wp:paragraph --></p>
<p><!-- wp:heading --></p>
<h2>Η νοτιοανατολική Ευρώπη κάτω από Οθωμανική κυριαρχία (1354-1804) - δίτομο, <em>Peter F. Sugar</em><br />
</h2>
<p><!-- /wp:heading --></p>
<p><!-- wp:paragraph --></p>
<p>Απίθανη δουλειά. Απερίγραπτη έμφαση στη λεπτομέρεια, και εξαιρετική σκιαγράφηση της καθημερινότητας των κατοίκων της Βαλκανικής την περίοδο της Οθωμανικής κυριαρχίας. Το έργο είναι χωρισμένο σε δύο τόμους. Στον πρώτο αναλύεται ενδελεχώς ο τρόπος που είναι οργανωμένο το οθωμανικό κράτος όλους αυτούς τους αιώνες αλλά, οι μετασχηματισμοί στους οποίους υπόκειται και το πώς όλα αυτά επηρεάζουν και καθορίζουν τους απλούς υπηκόους και τη ζωή τους - με ιδιαίτερη έμφαση στις διαφορετικές τάξεις που διαμορφώνονταν μέσα στο οθωμανικό κράτος. Στον δεύτερο τόμο, γίνεται μία εξαιρετική παρουσίαση της ζωής στις «ακριτικές» επαρχίες του κράτους καθώς και το πώς αυτή διαφοροποιούνταν από τις κεντρικές (πρώτος τόμος). Είναι από τις πλέον διαφωτιστικές εκδόσεις πάνω στο ζήτημα και ένας καλός τρόπος για να ξεκινήσει κανείς τη μελέτη αυτής της περιόδου της ιστορίας της περιοχής που έχει τόσο άμεσες - όχι, όμως, πάντα φανερές - επιρροές στην σημερινή πραγματικότητα.</p>
<p><!-- /wp:paragraph --></p>
<p><!-- wp:heading --></p>
<h2>Elementary Calculus, An infinitesimal approach, <em>H. Jerome Keisler</em><br />
</h2>
<p><!-- /wp:heading --></p>
<p><!-- wp:paragraph --></p>
<p>Μακριά από λογοτεχνία και ποίηση και όλα τα παραπάνω το επόμενο ανάγνωσμα της χρονιάς. Γενικά, το αντικείμενο το οποίο πραγματεύεται το παραπάνω βιβλίο είναι - προφανώς - ο απειροστικός λογισμός μίας μεταβλητής. Ωστόσο, δεν μένει σε μία κλασσική θεώρηση του αντικειμένου αλλά προχωρά σε μία θεμελίωση με βάση το μοντέλο της μη συμβατικής ανάλυσης...</p>
<p><!-- /wp:paragraph --><br />
</body></html></p>
