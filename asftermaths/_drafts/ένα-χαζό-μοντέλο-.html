---
layout: post
title: Ένα χαζό μοντέλο...
date:
type: post
parent_id: '0'
published: false
password: ''
status: draft
categories:
- Χωρίς κατηγορία
tags: []
meta:
  _last_editor_used_jetpack: block-editor
author:
  login: aftermathsgr
  email: aftermathsgr@gmail.com
  display_name: Aftermaths
  first_name: Βασίλης
  last_name: Μάρκος
permalink: "/"
---
<p><!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><br />
<!-- wp:paragraph --><html><body></p>
<p>Τα μαθηματικά περιγράφουν την πραγματικότητα. Ή και όχι. Γιατί, αν την περιέγραφαν, θα έπρεπε γύρω μας να υπάρχουν μικρά αδιάστατα πράγματα που να λέγονται σημεία, θα έπρεπε να υπάρχουν κύκλοι που να αποτελούνται από αυτά τα σημεία, θα έπρεπε να υπάρχουν άπειρες ευθείες, θα έπρεπε να υπάρχουν τόσα μυστήρια μαθηματικά πλάσματα. Αλλά, δε θα μας απασχολήσει εδώ αυτό, γιατί, ανεξάρτητα από το αν τα μαθηματικά ζουν ανάμεσά μας, σίγουρα είναι χρήσιμα στην <em>μοντελοποίηση</em> του κόσμου γύρω μας. Εδώ λοιπόν θα παίξουμε με ένα μοντέλο εξάπλωσης μίας ασθένειας - άλλωστε, ο κορωνοϊός είναι ακόμα επίκαιρος, και μάλλον θα είναι για αρκετό καιρό ακόμα.</p>
<p><!-- /wp:paragraph --></p>
<p><!-- wp:paragraph {"backgroundColor":"light-gray","textColor":"dark-blue"} --></p>
<p class="has-dark-blue-color has-light-gray-background-color has-text-color has-background">Να ξεκαθαρίσουμε, πριν προχωρήσουμε, ότι τα όσα ακολουθούν δεν αποσκοπούν στο να αποτελέσουν κάποια επιστημονική εις βάθος ανάλυση της εξάπλωσης μίας ασθένειας σε έναν πληθυσμό, παρά μόνο μία μικρή αφορμή για μαθηματικό «παιχνίδι». Αν σας απασχολεί σοβαρά η επιδημιολογία, μπορείτε να ξεκινήσετε με το ακόλουθο <a href="https://en.wikipedia.org/wiki/Epidemiology">υπέροχο λήμμα</a>.</p>
<p><!-- /wp:paragraph --></p>
<p><!-- wp:heading --></p>
<h2>Το μοντέλο</h2>
<p><!-- /wp:heading --></p>
<p><!-- wp:paragraph --></p>
<p>Περνάμε απευθείας στο ψητό, παρουσιάζοντας τις βασικές ιδέες πίσω από το μοντέλο μας.</p>
<p><!-- /wp:paragraph --></p>
<p><!-- wp:paragraph --></p>
<p>Ψέματα. Προφανώς και θα φλυαρήσουμε λίγο πρώτα περί ανέμων και υδάτων και του τι ακριβώς είναι η μαθηματική μοντελοποίηση. Βασικά, δε μας απασχολεί ίσως τόσο το <em>τι είναι</em> αλλά το <em>τι προσδοκούμε</em> από ένα μοντέλο. Στη διάθεσή μας έχουμε ένα φαινόμενο, εν προκειμένω, την εξάπλωση μίας ασθένειας σε έναν δεδομένο πληθυσμό. Στόχος μας είναι να μελετήσουμε αυτό το φαινόμενο και κάποιες σχέσεις και εξαρτήσεις μεταξύ μεγεθών που σχετίζονται με αυτό. Για να το πετύχουμε αυτό κατασκευάζομε ένα μοντέλο του παραπάνω φαινομένου. Σαφώς, το μοντέλο αυτό αποτυπώνει σε μία φορμαλιστική γλώσσα - εν προκειμένω, στα μαθηματικά - την κατανόησή μας για τη δομή του φαινομένου, συνήθως έχοντας κάνει τις απαραίτητες αφαιρέσεις. Έτσι, ένα μοντέλο δεν αποσκοπεί στο να περιγράψει <em>πλήρως</em> ένα φαινόμενο - άλλωστε, αν μπορούσαμε να το κάνουμε αυτό, προς τι η μελέτη; - αλλά να θυσιάσει ένα μέρος της πραγματικότητας - που ίσως να μη μας είναι και σαφές - με στόχο να κατανοήσουμε καλύτερα ένα άλλο.</p>
<p><!-- /wp:paragraph --></p>
<p><!-- wp:paragraph --></p>
<p>Στην πράξη, τώρα, ας δούμε τις απλουστεύσεις που θα κάνουμε στο μοντέλο μας, περιγράφοντας τις διάφορες παραμέτρους του. Όπως είπαμε, θα μελετήσουμε την εξάπλωση μίας ασθένειας σε έναν δεδομένο πληθυσμό. Επομένως, η πρώτη μας παράμετρος θα είναι, σαφώς, το μέγεθος του πληθυσμού, έστω <code>population</code>. Έπειτα, κάθε μέλος του πληθυσμού μας έχει κάποια χαρακτηριστικά, όπως, για παράδειγμα, το χρώμα των μαλλιών του, η ηλικία του, το ύψος του κ.λπ. Αυτά, όπως φαντάζεστε, μας είναι λίγο αδιάφορα. Αντιθέτως, αυτό που μας απασχολεί είναι η σχέση κάθε ατόμου με την ασθένεια. Αυτή μπορεί να έχει, σε μία απλή ανάλυση, τρεις διαφορετικές καταστάσεις:</p>
<p><!-- /wp:paragraph --></p>
<p><!-- wp:list --></p>
<ul>
<li>το άτομο δεν έχει νοσήσει - κατάσταση <code>0</code>,</li>
<li>το άτομο νοσεί - κατάσταση <code>1</code>,</li>
<li>το άτομο έχει ανοσία -κατάσταση <code>2</code>.</li>
</ul>
<p><!-- /wp:list --></p>
<p><!-- wp:paragraph --></p>
<p>Για λόγους απλότητας, προς το παρόν ας θεωρήσουμε ότι ανοσία αποκτά κανείς μόνο με το να νοσήσει και ότι αυτή είναι μόνιμη και πλήρης - δηλαδή, κάποιο άτομο που νόσησε και επιβίωσε δεν πρόκειται να νοσήσει ξανά. Ας ονομάσουμε την παραπάνω παράμετρο του μοντέλου μας <code>health_state</code>.</p>
<p><!-- /wp:paragraph --></p>
<p><!-- wp:paragraph --></p>
<p>Μιας και αναφερθήκαμε σε θανατικά, ας τα μελετήσουμε λίγο κι αυτά. Μία ασθένεια ενδέχεται σε κάποιες περιπτώσεις να οδηγεί στον θάνατο. Επομένως, μία ακόμα εύλογη παράμετρος του μοντέλου μας θα πρέπει να είναι και η πιθανότητα ένα άτομο που νοσεί να πεθάνει. Ας την ονομάσουμε <code>death_rate</code> και ας πούμε λίγα πράγματα γι'αυτήν. Αρχικά, παίρνει τιμές από το 0 έως το 1, όπως φαντάζεται κανείς, όπου το 0 σημαίνει ότι η ασθένειά μας δεν επιφέρει θάνατο, ενώ το 1 ότι όποιος νοσεί είναι καταδικασμένος να αφήσει τον μάταιου τούτο κόσμο. Επίσης, να παρατηρήσουμε ότι το <code>death_rate</code> εκφράζει τη <em>δεσμευμένη πιθανότητα</em> να πεθάνει κανείς <em>δεδομένου ότι έχει νοσήσει.</em> Δηλαδή, το <code>death_rate</code> δε μας λέει πόσο πιθανό είναι να χαθεί ένα άτομο του πληθυσμού μας γενικά, αλλά πόσο πιθανό είναι να συμβεί αυτό, γνωρίζοντας ότι ήδη νοσεί κανείς.</p>
<p><!-- /wp:paragraph --></p>
<p><!-- wp:paragraph --></p>
<p>Τώρα που λύσαμε τα δυσάρεστα, ας πάμε σε άλλα, ίσως λιγότερο δυσάρεστα. Πόσο μεταδοτική είναι η ασθένειά μας; Δηλαδή, κάθε φορά που συναντιούνται δύο άτομα όπου το ένα εκ των δύο νοσεί, ποια είναι η πιθανότητα το νοσούν άτομο να μεταδώσει την ασθένεια στο υγιές; Αυτήν την πιθανότητα θα την ονομάσουμε <code>infection_rate</code> και θα αποτελέσει, όπως φαντάζεστε, μία ακόμα παράμετρο του μοντέλου μας που, ως πιθανότητα, παίρνει κι αυτή τιμές από 0 έως 1, με το 0 να σημαίνει ότι η ασθένειά μας είναι μη μεταδοτική ενώ το 1 ερμηνεύεται ως ότι με το που συναντάμε κάποιο νοσούν άτομο, νοσούμε κι εμείς.</p>
<p><!-- /wp:paragraph --></p>
<p><!-- wp:paragraph --></p>
<p>Ως εδώ τα έχουμε πάει κάπως καλά. Έχουμε περιγράψει κάποια βασικά πράγματα για την ασθένειά μας όπως τη μεταδοτικότητά της, το πόσο εύκολα οδηγεί κάποιον να κάνει παρέα στον Κολοκοτρώνη και λίγα πράγματα σχετικά με την ανοσία και τη γενική εικόνα του πληθυσμού. Μήπως ξεχνάμε κάτι;</p>
<p><!-- /wp:paragraph --></p>
<p><!-- wp:heading {"level":3} --></p>
<h3>Ο χρόνος κυλά...</h3>
<p><!-- /wp:heading --></p>
<p><!-- wp:paragraph --></p>
<p>Προφανώς και ξεχνάμε! Όλα όσα είπαμε παραπάνω είναι ειπωμένα μέσα σε μία στατική θεώρηση του φαινομένου. Πρέπει να βρούμε έναν τρόπο να εντάξουμε μέσα την παράμετρο του χρόνου, καθώς το φαινόμενό μας εξελίσσεται με βάση αυτόν. Ένας απλός τρόπος να το κάνουμε αυτό είναι να υποθέσουμε ότι τα παραπάνω στατικά στιγμιότυπα που περιγράψαμε - και που θα συνεχίσουμε να περιγράφουμε σε λίγο - είναι μετρήσεις που κάνουμε στο τέλος μίας ημέρας. Τώρα, γιατί ημέρα και όχι, π..χ, εβδομάδα, θα αναρωτηθείτε; Ε, η αλήθεια είναι ότι τη μονάδα του χρόνου μπορούμε να τη διαλέξουμε κάπως αυθαίρετα, ανάλογα πάντα με τον στόχο που έχει το μοντέλο μας. Εμείς θέλουμε - βασικά, μόλις τώρα το αποφασίσαμε - να κάνουμε ένα μοντέλο που να μας βοηθήσει να μελετήσουμε τη βραχυχρόνια εξάπλωση της ασθένειάς μας, οπότε και μία μικρή μονάδα μέτρησης, όπως η ημέρα, έχει νόημα να χρησιμοποιηθεί.</p>
<p><!-- /wp:paragraph --></p>
<p><!-- wp:paragraph --></p>
<p>Αυτό όμως μας βάζει τώρα έναν άλλο μπελά - πολλούς, όπως θα δούμε παρακάτω. Πώς αλληλεπιδρούν από μέρα σε μέρα τα μέλη του πληθυσμού μας; Για παράδειγμα, η Αλίκη δεν είναι απαραίτητο να γνωρίζει κάθε άλλο άτομο του πληθυσμού μας, ούτε όμως και να αλληλεπιδρά το ίδιο συχνά με όσα γνωρίζει. Επομένως, για κάθε Αλίκη του πληθυσμού μας υπάρχει μία <em>λίστα από πιθανότητες</em> που μας λέει πόσο πιθανό είναι να αλληλεπιδράσει μία δεδομένη μέρα η Αλίκη με κάθε άλλο άτομο του πληθυσμού. Αν υποθέσουμε ότι ο πληθυσμός μας αποτελείται από την Αλίκη, τον Βασίλη, τον Γιώργο και τη Δήμητρα, τότε η κατανομή της Αλίκης θα μπορούσε να είναι η ακόλουθη:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex A=\left(\begin{array}{cccc}* &amp; 0.0 &amp; 0.7 &amp; 0.6\end{array}\right).$</p>
<p><!-- /wp:paragraph --></p>
<p><!-- wp:paragraph --></p>
<p>Δηλαδή, η πιθανότητα να αλληλεπιδράσει η Αλίκη με τον Βασίλης είναι 0, με τον Γιώργο είναι 70% και με την Δήμητρα είναι 60%. Παρατηρήστε ότι:</p>
<p><!-- /wp:paragraph --></p>
<p><!-- wp:list {"ordered":true} --></p>
<ol>
<li>Δε χρειάζεται να αθροίζουν οι πιθανότητες στη μονάδα, καθώς, για παράδειγμα, αν ο Γιώργος και η Δήμητρα είναι συνάδελφοι της Αλίκης, τότε μάλλον τους βλέπει κάθε μέρα - όπως, ας πούμε, και τους συγκατοίκους της, αν υπάρχουν.</li>
<li>Στην πρώτη θέση της λίστας βάλαμε ένα αστεράκι, γιατί δεν έχει νόημα να μιλήσουμε για την πιθανότητα αλληλεπίδρασης της Αλίκης με τον εαυτό της - ίσως έχει σε ένα πιο φιλοσοφικό επίπεδο, στα πλαίσια του κατά πόσο οι άνθρωποι στις μέρες μας επικοινωνούν με τον εαυτό τους και τις ανάγκες τους, αλλά ας το αφήσουμε στην άκρη προς το παρόν.</li>
</ol>
<p><!-- /wp:list --></p>
<p><!-- wp:paragraph --></p>
<p>Τώρα, αντίστοιχα διανύσματα μπορούμε να φτιάξουμε για κάθε μέλος του υποθετικού πληθυσμού μας. Μάλιστα, μπορούμε να τα βάλουμε και το ένα κάτω από το άλλο, κατασκευάζοντας έτσι έναν <em>πίνακα αλληλεπίδρασης</em>, <code>interaction_matrix</code> αγγλιστί, που θα αποτελέσει μία ακόμα παράμετρο του μοντέλου μας. Ένας τέτοιος πίνακας θα μπορούσε να είναι ο εξής:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex \left(\begin{array}{cccc}* &amp; 0.0 &amp; 0.7 &amp; 0.6\\0.0 &amp; * &amp; 0.1 &amp; 0.8\\0.7 &amp; 0.1 &amp; * &amp; 0.9\\0.6 &amp; 0.8 &amp; 0.9 &amp; *\end{array}\right).$</p>
<p><!-- /wp:paragraph --></p>
<p><!-- wp:paragraph --></p>
<p>Παρατηρήστε ότι ο παραπάνω πίνακας είναι <em>συμμετρικός</em>, πράγμα λογικό, αφού η πιθανότητα η Αλίκη να συναντήσει τη Δήμητρα είναι η ίδια με αυτήν η Δήμητρα να συναντήσει την Αλίκη - αν υποθέσουμε ότι δεν είναι αφηρημένα τα μέλη του πληθυσμού μας.</p>
<p><!-- /wp:paragraph --></p>
<p><!-- wp:paragraph --></p>
<p>Τώρα, για τον παραπάνω πίνακα αλληλεπιδράσεων θα χρειαστεί να κάνουμε και κάποιες ακόμα υποθέσεις. Για αρχή, θα υποθέσουμε ότι αυτός παραμένει σταθερός καθ' όλη τη διάρκεια της μοντελοποίησής μας. Αυτό το κάνουμε για λόγους απλότητας, καθώς θα ήταν ίσως περιττό για μία μακροσκοπική μελέτη, όπως αυτή που θέλουμε να κάνουμε, να αρχίσουμε να ασχολούμαστε με το αν τσακώθηκαν ο Γιώργος με τη Δήμητρα ή αν γνωρίστηκαν ο Βασίλης με την Αλίκη κ.λπ. Επίσης, θα θεωρήσουμε ότι οι αλληλεπιδράσεις μίας ημέρας είναι ανεξάρτητες από αυτές μίας άλλης ημέρας. Δηλαδή, αν τη Δευτέρα συναντήθηκαν ο Βασίλης με την Αλίκη, αυτό δεν επηρεάζει αν θα συναντηθούν κάποια άλλη μέρα στο μέλλον. Αυτό γίνεται και πάλι για λόγους απλότητας, καθώς θα ήταν πράγματι ιδιαίτερα κουραστικό και περίπλοκο να λάβουμε και τέτοιες παραμέτρους υπ' όψιν μας - αν στην πορεία δούμε ότι χρειάζεται, θα δούμε τι θα κάνουμε.</p>
<p><!-- /wp:paragraph --></p>
<p><!-- wp:paragraph --></p>
<p>Ως τώρα έχουμε περιγράψει τα μέλη του πληθυσμού μας ως προς τις παραμέτρους που μας απασχολούν, το πώς κυλά ο χρόνος και το πώς αλληλεπιδρούν τα μέλη του πληθυσμού μας με τον χρόνο. Τι μας μένει;</p>
<p><!-- /wp:paragraph --></p>
<p><!-- wp:paragraph --></p>
<p>Όπως ίσως έχουμε διαπιστώσει από την εμπειρία μας, άπαξ και νοσήσει ένα άτομο, χρειάζονται κάποιες μέρες μέχρι είτε να αποδημήσει εις Κύριον είτε να γίνει καλά. Αυτή η περίοδος είναι μία σημαντική παράμετρος για ένα μοντέλο σαν το δικό μας καθώς τις ημέρες που νοσεί μπορεί να μεταδώσει την ασθένεια σε άλλα άτομα του πληθυσμού που συναντά. Επομένως, ορίζουμε μία νέα παράμετρο, έστω <code>sickness_time</code> η οποία είναι ο χρόνος που ένα άτομο του πληθυσμού μας περνά νοσώντας. Τώρα, σαφώς, αυτός ο χρόνος μπορεί να διαφοροποιείται από άτομο σε άτομο, όπως έχουμε διαπιστώσει από την εμπειρία μας. Επομένως, δεν μπορεί αυτός ο χρόνος να παίρνει μία σταθερή τιμή για όλα τα άτομα, αλλά, αντιθέτως, θα παίρνει τιμή σε κάποιο διάστημα με κάποια δεδομένη κατανομή.</p>
<p><!-- /wp:paragraph --></p>
<p><!-- wp:paragraph --></p>
<p>Αλλά, ποιο διάστημα;</p>
<p><!-- /wp:paragraph --></p>
<p><!-- wp:paragraph --></p>
<p>Εδώ μπορούμε να κάνουμε κάτι απλό και ενδιαφέρον για το μοντέλο μας. Θα εισαγάγουμε δύο ακόμα παραμέτρους, τις <code>min_sickness_time</code> και <code>max_sickness_time</code> που είναι, όπως φαντάζεστε, ο ελάχιστος και ο μέγιστος χρόνος που μπορεί να νοσήσει ένα άτομο. Επίσης, θα υποθέσουμε φυσιολογικά (;) ότι η παράμετρος sickness_time είναι κανονικά κατανεμημένη στο παραπάνω διάστημα με μέση τιμή το κέντρο του διαστήματος και τυπική απόκλιση το ένα έκτο της διαμέτρου του.</p>
<p><!-- /wp:paragraph --></p>
<p><!-- wp:paragraph --></p>
<p>Ε;</p>
<p><!-- /wp:paragraph --></p>
<p><!-- wp:paragraph --></p>
<p>Λοιπόν, ας τα πάρουμε ένα-ένα. Αρχικά, λέγοντας «κανονικά κατανεμημένη» εννοούμε ότι ακολουθεί την <em><a href="https://en.wikipedia.org/wiki/Normal_distribution">κανονική κατανομή</a></em>, δηλαδή ότι η παράμετρός μας παίρνει τιμές με μεγαλύτερη πιθανότητα κοντά στη μέση τιμή της και με μικρότερη μακριά της με έναν συγκεκριμένο τρόπο, όπως φαίνεται στο παρακάτω σχήμα:</p>
<p><!-- /wp:paragraph --></p>
<p><!-- wp:image {"id":7768,"sizeSlug":"large","linkDestination":"none"} --></p>
<figure class="wp-block-image size-large"><img src="{{site.baseurl}}/assets/fig_4.png?w=1024" alt="" class="wp-image-7768"><br />
<figcaption>Στο σχήμα φαίνεται η σχετική πιθανότητα να πάρει η παράμετρος <code>sickness_time</code> τιμές στο διάστημα που επιθυμούμε.</figcaption>
</figure>
<p><!-- /wp:image --></p>
<p><!-- wp:paragraph --></p>
<p>Τώρα, εκτός από τη γενική εικόνα, από το παραπάνω σχήμα μπορούμε να πάρουμε και κάποιες παραπάνω πληροφορίες, που αφορούν την κανονική κατανομή. Για την ακρίβεια, μπορούμε να έχουμε πολύ καλές εκτιμήσεις του πώς κατανέμεται η μάζα πιθανότητας γύρω από τη μέση τιμή - αυτό το $latex \mu$ που φαίνεται στο σχήμα παραπάνω. Αυτήν την απόσταση επιλέγουμε να τη μετράμε με την λεγόμενη <em>τυπική απόκλιση</em> - το $latex \sigma$ - η οποία είναι, περίπου, η μέση τιμή των (τετραγωνικών) αποστάσεων των παρατηρήσεων του δείγματος από τη μέση τιμή. Έτσι, από το παραπάνω σχήμα βλέπουμε ότι σχεδόν 7 στις 10 παρατηρήσεις σε μία κανονική κατανομή βρίσκονται σε απόσταση μίας τυπικής απόκλισης από τη μέση τιμή, περίπου 19 στις 20 παρατηρήσεις βρίσκονται σε απόσταση δύο τυπικών αποκλίσεων από τη μέση τιμή και σχεδόν όλες οι παρατηρήσεις βρίσκονται σε απόσταση τριών τυπικών αποκλίσεων από τη μέση τιμή.</p>
<p><!-- /wp:paragraph --></p>
<p><!-- wp:paragraph --></p>
<p>Έχοντας κατά νου τα παραπάνω, εμείς αυτό που κάναμε ήταν να υποθέσουμε ότι η παράμετρος <code>sickness_time</code> έχει μία κατανομή σαν αυτή που βλέπουμε στο σχήμα μας και ότι η μέση τιμή και η τυπική απόκλιση καθορίζονται από τις ακραίες τιμές της παραμέτρου ως εξής:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex \begin{aligned}\mu&amp;=\frac{{\rm min\mathunderscore sickness\mathunderscore time+ max\mathunderscore sickness\mathunderscore time }}{2}\\\sigma&amp;=\frac{{\rm max\mathunderscore sickness\mathunderscore time - min\mathunderscore sickness\mathunderscore time}}{6}\end{aligned}$</p>
<p><!-- /wp:paragraph --></p>
<p><!-- wp:paragraph --></p>
<p>Τώρα που κανονίσαμε τις λεπτομέρειες του μοντέλου μας, μπορούμε να πάμε παρακάτω.</p>
<p><!-- /wp:paragraph --></p>
<p><!-- wp:heading --></p>
<h2>Υλοποίηση</h2>
<p><!-- /wp:heading --></p>
<p><!-- wp:paragraph --></p>
<p>Και λέγοντας «παρακάτω», εννοούμε, σαφώς, την υλοποίηση όλων των παραπάνω. Διότι, εντάξει, το μοντέλο μας για τη μετάδοση αυτής της υποθετικής ασθένειες το κάναμε, αλλά δουλεύει; Βγάζει νόημα κάτι από αυτά που είπαμε; Ανταποκρίνεται κάπως σε κάποια πραγματικότητα; Για να τα δούμε όλα αυτά, πρέπει να δούμε το μοντέλο μας εν δράσει. Πριν από αυτό όμως, ας ρίξουμε μία ματιά στον παρακάτω πίνακα, όπου βλέπουμε τις παραμέτρους του μοντέλου μας και το τι τιμές παίρνει η καθεμιά τους:</p>
<p><!-- /wp:paragraph --></p>
<p><!-- wp:table {"hasFixedLayout":true,"backgroundColor":"light-gray","textColor":"dark-blue","className":"is-style-stripes"} --></p>
<figure class="wp-block-table is-style-stripes">
<table class="has-dark-blue-color has-light-gray-background-color has-text-color has-background has-fixed-layout">
<thead>
<tr>
<th class="has-text-align-center" data-align="center">Παράμετρος</th>
<th class="has-text-align-center" data-align="center">Τιμές</th>
</tr>
</thead>
<tbody>
<tr>
<td class="has-text-align-center" data-align="center"><code>population</code></td>
<td class="has-text-align-center" data-align="center">Ακέραιες, θετικές</td>
</tr>
<tr>
<td class="has-text-align-center" data-align="center"><code>health_state</code></td>
<td class="has-text-align-center" data-align="center"><code>0, 1, 2</code></td>
</tr>
<tr>
<td class="has-text-align-center" data-align="center"><code>death_rate</code></td>
<td class="has-text-align-center" data-align="center"><code>[0,1]</code></td>
</tr>
<tr>
<td class="has-text-align-center" data-align="center"><code>infection_rate</code></td>
<td class="has-text-align-center" data-align="center"><code>[0,1]</code></td>
</tr>
<tr>
<td class="has-text-align-center" data-align="center">interraction_matrix</td>
<td class="has-text-align-center" data-align="center">Πίνακας διαστάσεων <code>pouplation x population</code> με στοιχεία από το <code>[0,1]</code>
</td>
</tr>
<tr>
<td class="has-text-align-center" data-align="center"><code>min_sickness_time</code></td>
<td class="has-text-align-center" data-align="center">Ακέραια</td>
</tr>
<tr>
<td class="has-text-align-center" data-align="center"> <code>max_sickness_time</code> </td>
<td class="has-text-align-center" data-align="center">Ακέραια, &gt; <code>min_sickness_time</code> </td>
</tr>
<tr>
<td class="has-text-align-center" data-align="center"> <code>sickness_time</code> </td>
<td class="has-text-align-center" data-align="center">Κανονικά κατανεμημένη, όπως περιγράφεται παραπάνω</td>
</tr>
</tbody>
</table>
<figcaption>Οι παράμετροι του μοντέλου μας - ως τώρα...</figcaption>
</figure>
<p><!-- /wp:table --></p>
<p><!-- wp:paragraph --></p>
<p>Τώρα πρέπει να δούμε πώς θα χρησιμοποιήσουμε τα παραπάνω έτσι ώστε να κατασκευάσουμε πράγματι ένα μοντέλο. Αρχικά, θα αποφασίσουμε να το υλοποιήσουμε σε python, κυρίως γιατί είναι μία γλώσσα αρκετά υψηλού επιπέδου, με αρκετά απλό συντακτικό και, γενικά, για τους σκοπούς μας, θα κάνει τη ζωή μας πιο εύκολη και πιο... αφηρημένη.</p>
<p><!-- /wp:paragraph --><br />
</body></html></p>
