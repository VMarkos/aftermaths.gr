---
layout: post
title: Η μέρα που τελείωσαν τα μοτίβα
date:
type: post
parent_id: '0'
published: false
password: ''
status: draft
categories:
- After-maths
- Μαθηματικά
tags:
- featured
meta:
  _last_editor_used_jetpack: block-editor
author:
  login: aftermathsgr
  email: aftermathsgr@gmail.com
  display_name: Aftermaths
  first_name: Βασίλης
  last_name: Μάρκος
permalink: "/"
---
<p><!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><br />
<!-- wp:paragraph --><html><body></p>
<p>Ένα πρωινό πριν από λίγο καιρό, ενώ προσπαθούσα σθεναρά να αντισταθώ στα αδυσώπητα χτυπήματα του ξυπνητηριού, ο ήχος μίας ειδοποίησης ήρθε να διακόψει για λίγο αυτήν την προαιώνια πάλη. Απλώνω άτσαλα το ακόμα μουδιασμένο από τον ύπνο χέρι μου για να πιάσω το κινητό και να ελέγξω μήπως ήταν κάποιο σημαντικό μήνυμα ή απλώς μία ακόμη χαζομάρα που προσπαθούσε να μου πουλήσει ο πάροχός μου. Μετά από κάμποσες αποτυχημένες προσπάθειες να σχηματίσω με τον αντίχειρά μου το μοτίβο ξεκλειδώματος της συσκευής, διαπίστωσα με μεγάλη μου λύπη ότι επρόκειτο, δυστυχώς για ένα ακόμα εκνευριστικό διαφημιστικό SMS. Ωστόσο, εκείνη τη στιγμή, μία σκέψη κυρίευσε το μυαλό μου: πόσα τέτοια μοτίβα να μπορούν να σχεδιαστούν; Κι αν κάποτε στερέψουμε από μοτίβα, τι θα κάνουμε;</p>
<p><!-- /wp:paragraph --></p>
<p><!-- wp:heading --></p>
<h2 id="τοποθετώντας-το-πρόβλημα">Τοποθετώντας το πρόβλημα</h2>
<p><!-- /wp:heading --></p>
<p><!-- wp:paragraph --></p>
<p>Αρχικά, να πούμε ότι όταν μιλάμε για μοτίβο, αναφερόμαστε σε μία τεθλασμένη γραμμή η οποία να διέρχεται από όλα τα σημεία του παρακάτω σχήματος:</p>
<p><!-- /wp:paragraph --></p>
<p><!-- wp:image {"align":"center","id":10454,"sizeSlug":"large","linkDestination":"none"} --></p>
<figure class="wp-block-image aligncenter size-large"><img src="{{site.baseurl}}/assets/image.png?w=610" alt="" class="wp-image-10454"><br />
<figcaption>Draw unlock pattern</figcaption>
</figure>
<p><!-- /wp:image --></p>
<p><!-- wp:paragraph --></p>
<p>Η αλήθεια είναι ότι στην πράξη, ίσως και να επιτρέπεται να μην διέρχεται από όλα τα σημεία του παραπάνω σχήματος το μοτίβο μας, αλλά ας αφήσουμε αυτήν την παραλλαγή του παραπάνω προβλήματος για αργότερα κι ας ασχοληθούμε τώρα με αυτήν την πιο «αυστηρή» εκδοχή. Θέλουμε, λοιπόν, να βρούμε όλες τις τεθλασμένες γραμμές που διέρχονται από τα παραπάνω σημεία ακριβώς μία φορά.</p>
<p><!-- /wp:paragraph --></p>
<p><!-- wp:paragraph --></p>
<p>Μία πρώτη και αφελής απάντηση στο πρόβλημα είναι η εξής: $latex 9!$ Το θαυμαστικό εδώ δεν υποδηλώνει την έκπληξή μας αλλά το λεγόμενο <em>παραγοντικό</em>, που ορίζεται για κάθε θετικό ακέραιο αριθμό ως εξής:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex n!=n(n-1)(n-2)\ldots1.$</p>
<p><!-- /wp:paragraph --></p>
<p><!-- wp:paragraph --></p>
<p>Για παράδειγμα, $latex 4!=4\cdot3\cdot2\cdot1=24$ και $latex 6!=6\cdot5\cdot4\cdot3\cdot2\cdot1=720.$ Τώρα, πώς μας ήρθε εμάς αυτό το $latex 9!$ έτσι από το πουθενά; Η αλήθεια είναι ότι δεν είναι τόσο «από του πουθενά» αυτός ο αριθμός. Αρχικά, 9 είναι τα σημεία από τα οποία πρέπει να περάσει η γραμμή μας. Έπειτα, σκεφτόμαστε ως εξής:</p>
<p><!-- /wp:paragraph --></p>
<p><!-- wp:list --></p>
<ul>
<li>Το πρώτο σημείο της γραμμής μας θα μπορούσε να είναι οποιοδήποτε από τα 9 σημεία του σχήματος.</li>
<li>Έχοντας διαλέξει ένα σημείο, μένουν άλλα 8 στα οποία θα μπορούσαμε να πάμε.</li>
<li>Έχοντας διαλέξει δύο σημεία, μένουν άλλα 7 στα οποία θα μπορούσαμε να πάμε.</li>
<li>Αναλόγως, σε κάθε βήμα μένει κι ένα λιγότερο σημείο να εξερευνήσουμε.</li>
</ul>
<p><!-- /wp:list --></p>
<p><!-- wp:paragraph --></p>
<p>Συνεπώς, έχουμε συνολικά $latex 9\cdot8\cdot7\cdot\ldots\cdot2\cdot1=9!$ επιλογές. Το βρήκαμε, μπράβο μας, εδώ κάπου τελειώνει το άρθρο και μπορείτε να πάτε να συνεχίσετε τις δουλειές που κάνατε.</p>
<p><!-- /wp:paragraph --></p>
<p><!-- wp:paragraph --></p>
<p>Η κεντρική εικόνα είναι ο πίνακας...</p>
<p><!-- /wp:paragraph --></p>
<p><!-- wp:paragraph --></p>
<p>Ώπα, κάτσε, κάτσε! Τι, τόσο απλό ήταν; Δηλαδή υπάρχουν συνολικά:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex 9!=362880$</p>
<p><!-- /wp:paragraph --></p>
<p><!-- wp:paragraph --></p>
<p>διαφορετικά μοτίβα που μπορούμε να σχεδιάσουμε και τέλος; Η αλήθεια είναι πως στα παραπάνω κάναμε ένα λάθος. Ας πούμε ότι ξεκινάμε από το πάνω δεξιά σημείο που φαίνεται στο σχήμα, όπως παρακάτω:</p>
<p><!-- /wp:paragraph --></p>
<p><!-- wp:image {"align":"center","id":10461,"width":591,"height":599,"sizeSlug":"large","linkDestination":"none"} --></p>
<figure class="wp-block-image aligncenter size-large is-resized"><img src="{{site.baseurl}}/assets/image-1.png?w=591" alt="" class="wp-image-10461" width="591" height="599"><br />
<figcaption>Εμπρός για μια νέα αρχή (;)</figcaption>
</figure>
<p><!-- /wp:image --></p>
<p><!-- wp:paragraph --></p>
<p>Σε πόσα σημεία μπορούμε να πάμε με μία ευθεία γραμμή; - προφανώς, χωρίς να συναντήσουμε άλλα σημεία στον δρόμο μας. Όχι σε όλα, όπως εύκολα φαίνεται στο παρακάτω σχήμα:</p>
<p><!-- /wp:paragraph --></p>
<p><!-- wp:image {"align":"center","id":10463,"sizeSlug":"large","linkDestination":"none"} --></p>
<figure class="wp-block-image aligncenter size-large"><img src="{{site.baseurl}}/assets/image-2.png?w=584" alt="" class="wp-image-10463"><br />
<figcaption>«Όσα βλέπει η πεθερά»</figcaption>
</figure>
<p><!-- /wp:image --></p>
<p><!-- wp:paragraph --></p>
<p>Υπάρχουν τρία σημεία, λοιπόν, που μας κρύβονται στο παραπάνω σχήμα. Έτσι, αν ξεκινήσουμε από αυτό το ακριανό σημείο, οι επιλογές μας δεν είναι 8 όπως πιστεύαμε παραπάνω, αλλά 5, γεγονός που μειώνει κάπως τον αριθμό των δυνατών μοτίβων που μπορούμε να σχεδιάσουμε.</p>
<p><!-- /wp:paragraph --></p>
<p><!-- wp:paragraph --></p>
<p>Και τώρα τι θα κάνουμε; Πώς θα πάμε παρακάτω με τους υπολογισμούς μας; Αρχικά, θα προσπαθήσουμε να βρούμε κάποιες συμμετρίες στο πρόβλημά μας, έτσι ώστε να το απλοποιήσουμε λιγάκι. Παρατηρούμε ότι, από όποιο από τα τέσσερα ακριανά σημεία του σχήματός μας κι αν ξεκινήσουμε, έχουμε τις ανάλογες πέντε επιλογές για να κάνουμε την επόμενη κίνησή μας. Έτσι, αν μελετήσουμε μία από αυτές, πρακτικά τις έχουμε μελετήσει όλες. Το ίδιο ισχύει και για τα «μέσα» των πλευρών του παραπάνω τετραγώνου, ενώ μοναδικό ρόλο έχει το κεντρικό σημείο του σχήματός μας, καθώς από αυτό μπορούμε να μεταβούμε σε οποιοδήποτε άλλο. Επομένως, μπορούμε να ομαδοποιήσουμε τα σημεία του σχήματός μας σε τρεις ομάδες, όπως φαίνεται και στο παρακάτω σχήμα:</p>
<p><!-- /wp:paragraph --></p>
<p><!-- wp:image {"align":"center","id":10469,"sizeSlug":"large","linkDestination":"none"} --></p>
<figure class="wp-block-image aligncenter size-large"><img src="{{site.baseurl}}/assets/image-3.png?w=629" alt="" class="wp-image-10469"><br />
<figcaption>Οι τρεις ομάδες σημείων.</figcaption>
</figure>
<p><!-- /wp:image --></p>
<p><!-- wp:paragraph --></p>
<p>Έτσι, αφού έχουμε τρεις διαφορετικές ομάδες σημείων, αρκεί να μελετήσουμε από έναν «αντιπρόσωπο» από κάθε ομάδα κι έπειτα απλώς να πολλαπλασιάσουμε με το πλήθος των μελών της ομάδας - ουσιαστικά, διαμερίσαμε το σύνολο των σημείων μας σε τρεις <em>κλάσεις ισοδυναμίας</em> όπως λέμε στην κοινή μαθηματική διάλεκτο.</p>
<p><!-- /wp:paragraph --></p>
<p><!-- wp:heading --></p>
<h2>Καλές πράξεις...</h2>
<p><!-- /wp:heading --></p>
<p><!-- wp:paragraph --></p>
<p>Λοιπόν, είδαμε ότι το πρόβλημά μας δεν ήταν τελικά τόσο απλό όσο νομίζαμε, ρίξαμε μία καλύτερη ματιά και εντοπίσαμε κάποιες πρώτες σχέσεις ανάμεσα στα εμπλεκόμενα αντικείμενα. Αυτά ήταν το ορεκτικό μας, καιρός να περάσουμε και στο κυρίως γεύμα. Πώς θα μετρήσουμε όλα τα δυνατά μοτίβα; Ας πούμε, για παράδειγμα, ότι ξεκινάμε από το πάνω δεξιά σημείο, οπότε και έχουμε τις πέντε επιλογές που είδαμε και παραπάνω. Από αυτές τις πέντε επιλογές, κάποιες είναι συμμετρικές, οπότε και δε χρειάζεται να τις εξετάσουμε όλες τους. Για την ακρίβεια, υπάρχουν δύο ζεύγη συμμετρικών επιλογών, όπως φαίνεται και στο παρακάτω σχήμα:</p>
<p><!-- /wp:paragraph --></p>
<p><!-- wp:image {"align":"center","id":10779,"sizeSlug":"large","linkDestination":"none"} --></p>
<figure class="wp-block-image aligncenter size-large"><img src="{{site.baseurl}}/assets/image-7.png?w=545" alt="" class="wp-image-10779"><br />
<figcaption>Το ίδιο χρώμα υποδηλώνει συμμετρικές επιλογές.</figcaption>
</figure>
<p><!-- /wp:image --></p>
<p><!-- wp:paragraph --></p>
<p>Επομένως, αρκεί να εξετάσουμε και σε αυτήν την περίπτωση μία επιλογή από κάθε ισοδύναμη περίπτωση. Ας πούμε, λοιπόν, ότι πάμε αριστερά. Τώρα, έχουμε στη διάθεσή μας έξι επιλογές, όπως φαίνεται στο παρακάτω σχήμα:</p>
<p><!-- /wp:paragraph --></p>
<p><!-- wp:image {"align":"center","id":10780,"sizeSlug":"large","linkDestination":"none"} --></p>
<figure class="wp-block-image aligncenter size-large"><img src="{{site.baseurl}}/assets/image-8.png?w=528" alt="" class="wp-image-10780"><br />
<figcaption>Κακό μπελά βρήκαμε...</figcaption>
</figure>
<p><!-- /wp:image --></p>
<p><!-- wp:paragraph --></p>
<p>Τώρα, όπως φαντάζεστε, πάλι θα επισημάνουμε ότι δε χρειάζεται να εξετάσουμε όλες τις συμμετρικές επιλογές, αλλά ότι αντ' αυτού αρκεί να εξετάσουμε μία από τις δύο σε κάθε περίπτωση και, όπως πάλι φαντάζεστε, πάλι θα διαλέξουμε ως παράδειγμα μία από τις διαθέσιμες επιλογές μας και θα πορευτούμε έτσι.</p>
<p><!-- /wp:paragraph --></p>
<p><!-- wp:paragraph --></p>
<p>Αμ, δε! Η αλήθεια είναι ότι το να συνεχίσουμε έτσι, όπως φαντάζεστε, είναι πολύ κουραστικό, κοπιαστικό, άκομψο και ό,τι άλλο αρνητικού και δυσάρεστου περιεχομένου τραβάει η ψυχή σας. Γι' αυτό και θα αναζητήσουμε μία άλλη τακτική για να απαριθμήσουμε τα πιθανά μοτίβα που διέρχονται και από τα εννιά σημεία. Για την ακρίβεια, παραπάνω έχουμε περιγράψει με σχετικά σαφή τρόπο έναν αλγόριθμο έτσι ώστε να εντοπίσει κανείς όλα τα πιθανά μονοπάτια που διέρχονται και από τα εννιά σημεία του μοτίβου. Επομένως, αφού τον περιγράψαμε τον αλγόριθμο, γιατί να μην τον αποτυπώσουμε και σε μία γλώσσα προγραμματισμού και να αφήσουμε τον υπολογιστή να βγάλει το φίδι από την τρύπα;</p>
<p><!-- /wp:paragraph --></p>
<p><!-- wp:paragraph --></p>
<p>Έχουμε γράψει κώδικα που να λύνει μαθηματικά προβλήματα αρκετές φορές στο παρελθόν - για παράδειγμα, <a href="https://aftermaths.gr/2020/03/25/%CE%BA%CE%BF%CF%81%CF%8E%CE%BD%CE%B1-%CE%B7-%CE%B3%CF%81%CE%AC%CE%BC%CE%BC%CE%B1%CF%84%CE%B1-%CE%B3%CE%B9%CE%B1-%CE%BD%CE%B1%CF%85%CE%B1%CE%B3%CE%BF%CF%8D%CF%82/">εδώ</a> παίξαμε κορώνα - γράμματα με έναν... ναυαγό. Ως συνήθως, θα προτιμήσουμε την Python ως τη γλώσσα που θα χρησιμοποιήσουμε, καθώς είναι αρκετά υψηλού επιπέδου για να μας βοηθήσει να καταλάβουμε τη λογική του προγράμματός μας και να αποφύγουμε μικρές αλλά εκνευριστικές λεπτομέρειες που έχουν διάφορες άλλες γλώσσες χαμηλότερου επιπέδου. Επίσης, με αφορμή το παρόν πρόβλημα, θα κάνουμε και μία μικρή εισαγωγή στις βασικές αρχές του αντικειμενοστραφούς προγραμματισμού.</p>
<p><!-- /wp:paragraph --></p>
<p><!-- wp:heading --></p>
<h2>Αντικείμενα, κλάσεις και μοτίβα</h2>
<p><!-- /wp:heading --></p>
<p><!-- wp:paragraph --></p>
<p>Αρχικά, ας παρατηρήσουμε ξανά το πρόβλημά μας. Κυρίαρχο ρόλο σε αυτό παίζει αυτή η έννοια του <em>μονοπατιού</em>, της ακολουθίας δηλαδή σημείων από τα οποία έχει περάσει ως τώρα ο αντίχειράς μας, οπότε και θα ήταν εύλογο να αναζητήσουμε έναν τρόπο να την αναπαραστήσουμε κάπως στον κώδικά μας. Αυτό μας το επιτρέπει η Python να το κάνουμε με τη βοήθεια των <em>κλάσεων</em>. Οι κλάσεις, όπως θα δούμε παρακάτω, μας βοηθούν, μεταξύ άλλων, να αναπαραστήσουμε σύνθετες δομές δεδομένων και να καθορίσουμε τις βασικές λειτουργίες που θέλουμε να μπορούμε να επιτελέσουμε με αυτές. Αλλά, ας μην τα λέμε όλα αυτά στον αέρα, ας περάσουμε στο δια ταύτα.</p>
<p><!-- /wp:paragraph --></p>
<p><!-- wp:paragraph --></p>
<p>Ένα μονοπάτι δεν είναι τίποτα άλλο παρά η ακολουθία των σημείων από τα οποία αυτό διέρχεται. Έτσι, αν αριθμήσουμε τα σημεία μας με ζεύγη αριθμών της μορφής $latex (i,j)$ με το $latex i$ να υποδηλώνει τη γραμμή, ξεκινώντας από πάνω προς τα κάτω, και το $latex j$ τη στήλη, ξεκινώντας από αριστερά προς τα δεξιά, τότε η ακόλουθη ακολουθία (πάντα μου άρεσε να το λέω αυτό):</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex (1,2),\ (2,2),\ (3,3),\ (3,2),$</p>
<p><!-- /wp:paragraph --></p>
<p><!-- wp:paragraph --></p>
<p>αναπαριστά το ακόλουθο μονοπάτι:</p>
<p><!-- /wp:paragraph --></p>
<p><!-- wp:image {"align":"center","id":10796,"sizeSlug":"large","linkDestination":"none"} --></p>
<figure class="wp-block-image aligncenter size-large"><img src="{{site.baseurl}}/assets/image-9.png?w=558" alt="" class="wp-image-10796"><br />
<figcaption>Ένα μονοπάτι...</figcaption>
</figure>
<p><!-- /wp:image --></p>
<p><!-- wp:paragraph --></p>
<p>Βασικά, επειδή πρόκειται τις παραπάνω σκέψεις θα τις αποτυπώσουμε σε κώδικα, καλό είναι να ξεκινάμε την αρίθμησή μας όχι από 1 αλλά από το 0. Έτσι, το προηγούμενο μονοπάτι γράφεται ως εξής:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex (0,1),\ (1,1),\ (2,2),\ (2,1).$</p>
<p><!-- /wp:paragraph --></p>
<p><!-- wp:paragraph --></p>
<p><!-- /wp:paragraph --><br />
</body></html></p>
