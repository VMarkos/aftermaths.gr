---
layout: post
title: Τετραγωνίζοντας το... Τετράγωνο;
date:
type: post
parent_id: '0'
published: false
password: ''
status: draft
categories:
- After-maths
- Μαθηματικά
tags:
- featured
meta:
  _last_editor_used_jetpack: block-editor
author:
  login: aftermathsgr
  email: aftermathsgr@gmail.com
  display_name: Aftermaths
  first_name: Βασίλης
  last_name: Μάρκος
permalink: "/"
---
<p><!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><br />
<!-- wp:paragraph --><html><body></p>
<p>Είναι γνωστό, πασίγνωστο, το ξέρει κι ο κάθε πικραμένος κι όχι μόνο: Ο κύκλος δεν τετραγωνίζεται. Ωστόσο, το τετράγωνο περικυκλώνεται, αλλά, τετραγωνίζεται, άραγε;</p>
<p><!-- /wp:paragraph --></p>
<p><!-- wp:paragraph --></p>
<p>Όχι, δεν χτυπήσαμε στο κεφάλι και δε λέμε ασυναρτησίες - ή, εντάξει, κι αν λέμε, δεν πειράζει, μαθηματικά κάνουμε, δεν είναι εκεί το πρόβλημα. Όπως έχουμε δει και στο παρελθόν, ο τετραγωνισμός του κύκλου, η κατασκευή, δηλαδή, με κανόνα και διαβήτη, ενός τετραγώνου ισεμβαδικού με έναν δεδομένο κύκλο, είναι αδύνατη - θυμηθείτε περισσότερα <a href="https://aftermaths.gr/2021/09/26/%ce%ba%ce%b1%cf%84%ce%b1%cf%83%ce%ba%ce%b5%cf%85%ce%b1%cf%83%cf%84%ce%b9%ce%ba%ce%ad%cf%82-%ce%b1%ce%b4%cf%85%ce%bd%ce%b1%ce%bc%ce%af%ce%b5%cf%82/">εδώ</a>. Το τι προεκτάσεις αλλά και τι μαθηματικές ρίζες έχει αυτό το τόσο απλό πρόβλημα είναι μεγάλη ιστορία, με ίντριγκες, διαπληκτισμούς, εντάσεις και μαθηματικούς διαξιφισμούς. Διαβήτες έσπασαν, χαρτιά σκίστηκαν και χάρακες εκσφενδονίστηκαν μέχρι να δώσει η μαθηματική κοινότητα οριστική απάντηση σε αυτό το πρόβλημα.</p>
<p><!-- /wp:paragraph --></p>
<p><!-- wp:paragraph --></p>
<p>Ωστόσο, ένα ακόμα απλούστερο πρόβλημα ξεγλιστρά με περισσή άνεση από τα χέρια των μαθηματικών ανά τον κόσμο: μπορούμε τα «τετραγωνίσουμε» το τετράγωνο;</p>
<p><!-- /wp:paragraph --></p>
<p><!-- wp:heading --></p>
<h2>Τετράγωνα και «τετράγωνα»</h2>
<p><!-- /wp:heading --></p>
<p><!-- wp:paragraph --></p>
<p>Παρατηρήστε λίγο τους παρακάτω αριθμούς:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex \displaystyle\frac{1}{2},\frac{1}{6},\frac{1}{12},\frac{1}{20},\frac{1}{30}.$</p>
<p><!-- /wp:paragraph --></p>
<p><!-- wp:paragraph --></p>
<p>Μπορείτε να βρείτε τον επόμενο;</p>
<p><!-- /wp:paragraph --></p>
<p><!-- wp:paragraph --></p>
<p>[Χρόνος για σκέψη]</p>
<p><!-- /wp:paragraph --></p>
<p><!-- wp:paragraph --></p>
<p>[Κι άλλος χρόνος για σκέψη]</p>
<p><!-- /wp:paragraph --></p>
<p><!-- wp:paragraph --></p>
<p>Εντάξει, η αλήθεια είναι ότι κανείς μπορεί να ισχυριστεί ότι σχεδόν οποιοσδήποτε είναι ο επόμενος αριθμός, μιλώντας πολύ αυστηρά. Αλλά, σαφώς, στα παραπάνω υπάρχει (τουλάχιστον ένα) σαφές μοτίβο. Για την ακρίβεια, ας ξαναγράψουμε λίγο τους παραπάνω αριθμούς ως εξής:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex \displaystyle\frac{1}{1\cdot2},\frac{1}{2\cdot3},\frac{1}{3\cdot4},\frac{1}{4\cdot5},\frac{1}{5\cdot6}.$</p>
<p><!-- /wp:paragraph --></p>
<p><!-- wp:paragraph --></p>
<p>Τώρα είναι αρκετά σαφές ότι όλοι τους είναι της μορφής $latex \dfrac{1}{k(k+1)}$ για διαδοχικές τιμές του $latex k=1,2,\ldots,$ συνεπώς, ο επόμενος αριθμός θα είναι ο $latex \dfrac{1}{6\cdot7}=\frac{1}{42}.$</p>
<p><!-- /wp:paragraph --></p>
<p><!-- wp:paragraph --></p>
<p>Όπως φαντάζεστε, τέτοιοι αριθμοί υπάρχουν άπειροι και, μάλιστα, τόσοι όσοι και οι φυσικοί αριθμοί, αφού κάθε κλάσμα της μορφής $latex \dfrac{1}{k(k+1)}$ αντιστοιχεί σε έναν φυσικό αριθμό (τον $latex k$) με σαφώς μοναδικό τρόπο. Αυθόρμητα, όταν μας δίνουν κάποιους αριθμούς, το μαθηματικό πνεύμα μέσα μας μας ωθεί να παίξουμε μαζί τους - άλλωστε, δεν είμαστε παρά μεγάλα παιδιά όσοι κάνουμε μαθηματικά. Θέτουμε, επομένως, το εξής φυσιολογικό ερώτημα:</p>
<p><!-- /wp:paragraph --></p>
<p><!-- wp:quote --></p>
<blockquote class="wp-block-quote">
<p>Τι θα γίνει άμα τους προσθέσουμε;</p>
<p><cite>Χαρούμενος Μαθηματικός, κάποτε.</cite>
</p></blockquote>
<p><!-- /wp:quote --></p>
<p><!-- wp:paragraph --></p>
<p>Ακόμα-ακόμα δεν αρχίσαμε, θα πείτε, και θέλουμε να προσθέσουμε άπειρους αριθμούς. Αλλά, υπό συνθήκες, το να προσθέτει κανείς άπειρα στο πλήθος πράγματα μεταξύ τους βγάζει νόημα, και μάλιστα αρκετό.</p>
<p><!-- /wp:paragraph --></p>
<p><!-- wp:paragraph --></p>
<p>Ας πάρουμε, πρώτα, ένα πιο απλό παράδειγμα. Θεωρούμε τους ακόλουθους αριθμούς - που δεν είναι παρά όροι γεωμετρικής προόδου:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex \displaystyle\frac{1}{2},\frac{1}{4},\frac{1}{8},\frac{1}{16},\ldots$</p>
<p><!-- /wp:paragraph --></p>
<p><!-- wp:paragraph --></p>
<p>Το άθροισμα των παραπάνω αριθμών θα αποδείξουμε ότι κάνει ακριβώς 1. Για την ακρίβεια, δε θα χρειαστεί να γράψουμε και πολλά, αφού όλα θα μας τα πει ένα GIF:</p>
<p><!-- /wp:paragraph --></p>
<p><!-- wp:image {"id":10909,"sizeSlug":"large","linkDestination":"none"} --></p>
<figure class="wp-block-image size-large"><img src="{{site.baseurl}}/assets/zenon_square.gif?w=945" alt="" class="wp-image-10909"><br />
<figcaption>Πώς το πετσόκοψες έτσι;</figcaption>
</figure>
<p><!-- /wp:image --></p>
<p><!-- wp:paragraph --></p>
<p>Αυτό που βλέπουμε παραπάνω δεν είναι παρά μία γεωμετρική ερμηνεία του αθροίσματος:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex \displaystyle S=\frac{1}{2}+\frac{1}{4}+\frac{1}{8}+\frac{1}{16}+\ldots$</p>
<p><!-- /wp:paragraph --></p>
<p><!-- wp:paragraph --></p>
<p>Πράγματι, καθένα από τα χρωματιστά ορθογώνια και τα τετράγωνα του παραπάνω σχήματος έχει εμβαδό όσο και ένας όρος του $latex S.$ Όπως παρατηρείτε, δεδομένου ότι σε κάθε βήμα προσθέτουμε ακριβώς το μισό του εμβαδού που μας περισσεύει για να γεμίσουμε το μοναδιαίο τετράγωνό μας, μπορούμε με ασφάλεια να πούμε ότι, κι όλους τους όρους να προσθέσουμε, τελικά θα ισχύει οπωσδήποτε:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex S\leq 1.$</p>
<p><!-- /wp:paragraph --></p>
<p><!-- wp:paragraph --></p>
<p>Δηλαδή, δε θα καταφέρουμε ποτέ με τον παραπάνω τρόπο να ξεφύγουμε από το μοναδιαίο τετράγωνο. Το θέμα είναι, πόσο από το εμβαδό του τετραγώνου θα καταλήξουμε να έχουμε καλύψει;</p>
<p><!-- /wp:paragraph --></p>
<p><!-- wp:paragraph --></p>
<p>Δεν είναι δύσκολο να παρατηρήσει κανείς ότι θα έχουμε καλύψει τελικά όλο το τετράγωνο. Πράγματι, σε κάθε μας βήμα, χρωματίζουμε το μισό ακριβώς από όσο μας έχει απομείνει να χρωματίσουμε. Επομένως, όποιο σημείο κι αν διαλέξουμε στο τετράγωνο, μετά από αρκετά «πετσοκόμματα», θα βρεθεί μέσα σε ένα από τα ορθογώνια που θα χρωματιστούν - αν πειραματιστείτε λίγο σε ένα χαρτί, θα το δείτε.</p>
<p><!-- /wp:paragraph --></p>
<p><!-- wp:paragraph --></p>
<p>Συνεπώς, μόλις αποδείξαμε ότι:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex \dfrac{1}{2}+\dfrac{1}{4}+\dfrac{1}{16}+\cdots=1.$</p>
<p><!-- /wp:paragraph --></p>
<p><!-- wp:paragraph --></p>
<p>Πίσω, τώρα, στο αρχικό μας πρόβλημα, παίρνουμε στα χέρια μας τους αριθμούς:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex \dfrac{1}{1\cdot2},\dfrac{1}{2\cdot3},\dfrac{1}{3\cdot4},\dfrac{1}{4\cdot5},\ldots$</p>
<p><!-- /wp:paragraph --></p>
<p><!-- wp:paragraph --></p>
<p>Εδώ δε φαίνεται τόσο εύκολο όσο πριν να τους προσθέσουμε, καθώς δε μπορούμε να χρησιμοποιήσουμε με προφανή τρόπο τις σχεδιαστικές μας ικανότητες. Ωστόσο, όπως πολύ συχνά συμβαίνει στα μαθηματικά, όλα βασίζονται σε μία απλή παρατήρηση που, για την ακρίβεια, δεν είναι ότι είναι εύκολο να γίνει, αλλά άπαξ και κανείς την κάνει, μετά είναι όντως απλή. Αυτή η παρατήρηση εδώ είναι η εξής:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex \dfrac{1}{2\cdot3}=\dfrac{1}{2}-\dfrac{1}{3}.$</p>
<p><!-- /wp:paragraph --></p>
<p><!-- wp:paragraph --></p>
<p>[Ησυχία]</p>
<p><!-- /wp:paragraph --></p>
<p><!-- wp:paragraph --></p>
<p>[Κι άλλη ησυχία]</p>
<p><!-- /wp:paragraph --></p>
<p><!-- wp:paragraph --></p>
<p>Ωραία, και τώρα, δηλαδή, τι;</p>
<p><!-- /wp:paragraph --></p>
<p><!-- wp:paragraph --></p>
<p>Προσέξτε ότι αυτό ισχύει πολύ γενικότερα, για κάθε όρο του αθροίσματός μας:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex \dfrac{1}{k(k+1)}=\dfrac{1}{k}-\dfrac{1}{k+1}.$</p>
<p><!-- /wp:paragraph --></p>
<p><!-- wp:paragraph --></p>
<p>Συνεπώς, μπορούμε να γράψουμε το άθροισμά μας ως εξής:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex \displaystyle S=1\underbrace{-\frac{1}{2}+\frac{1}{2}}_{0}\underbrace{-\frac{1}{3}+\frac{1}{3}}_{0}-\frac{1}{4}+\cdots$</p>
<p><!-- /wp:paragraph --></p>
<p><!-- wp:paragraph --></p>
<p>το οποίο πρακτικά σημαίνει ότι $latex S=1$ διότι όλα τα άλλα κλάσματα κάπου ακριβώς δίπλα τους) έχουν και τον αντίθετό τους μέσα στο άθροισμα, άρα όλα τους «σκοτώνονται». Κοίτα να δεις που ήταν πιο απλό από ό,τι φαινόταν, τελικά!</p>
<p><!-- /wp:paragraph --></p>
<p><!-- wp:paragraph --></p>
<p>Τώρα, κάθε όρος του παραπάνω αθροίσματος έχει την ακόλουθη μορφή, όπως είπαμε:</p>
<p><!-- /wp:paragraph --></p>
<p><!-- wp:paragraph {"align":"center"} --></p>
<p class="has-text-align-center">$latex \dfrac{1}{k(k+1)},$</p>
<p><!-- /wp:paragraph --></p>
<p><!-- wp:paragraph --></p>
<p>επομένως, μπορούμε να τον σκεφτόμαστε ως το εμβαδό ενός ορθογωνίου με πλευρές $latex \dfrac{1}{k}$ και $latex \dfrac{1}{k+1}.$ Δεδομένου ότι το άθροισμα όλων αυτών των εμβαδών είναι ίσο με 1, μπορούμε να θέσουμε το ακόλουθο δελεαστικό ερώτημα:</p>
<p><!-- /wp:paragraph --></p>
<p><!-- wp:quote --></p>
<blockquote class="wp-block-quote">
<p>Μπορούμε να καλύψουμε την επιφάνεια ενός μοναδιαίου τετραγώνου με τέτοια ορθογώνια;</p>
<p><cite>Περίεργος Μαθηματικός, σήμερα</cite>
</p></blockquote>
<p><!-- /wp:quote --></p>
<p><!-- wp:heading --></p>
<h2>Μοιάζει εύκολο...</h2>
<p><!-- /wp:heading --></p>
<p><!-- wp:paragraph --></p>
<p>...αλλά δεν είναι. Και θα δούμε αμέσως τώρα γιατί δεν είναι καθόλου εύκολο - σε αντίθεση με το αντίστοιχο σχήμα με τα μπλε ορθογώνια που είδαμε παραπάνω.</p>
<p><!-- /wp:paragraph --><br />
</body></html></p>
